date,url,passage,title,description,question,related-blog,passage-url,bibletext,votd,intro
1-9-2024,/leesplannen/dagvers/1-september,Psalm 116:1-19,,"Vandaag lezen we Psalm 116 - een bijzondere psalm, als je erbij denkt aan het punt van het Marcus-evangelie waar we inmiddels beland zijn, vlak voor de muren van Jeruzalem, waar Jezus gedood zal worden én zal opstaan.
Is je opgevallen hoeveel herhalingen in deze Psalm zitten? Keer op keer benadrukt de dichter hoe dankbaar hij is omdat god hem heeft gered toen hij doodsbang was. Eén zin wordt letterlijk herhaald: 'Ik zal alles doen wat ik beloofd heb, en heel Gods volk zal dat zien' (vers 14 en 18). De dochter weet dat hij bij God hoort, en dat mag iedereen weten. Nee, dat moet iedereen weten. ",Heb jij ook wel eens in het bijzijn van anderen verteld over iets waarvoor je God dankbaar bent? Hoe was dat?,,PSA.116.1-PSA.116.19,"Psalm 116
 [1] Ik heb de Heer lief,
 want hij luistert naar mij.
 Als ik om hulp roep,
 [2] geeft hij mij antwoord.
 Ik blijf tot hem bidden,
 mijn leven lang.
 
 [3] Ik was al bijna dood,
 het land van de dood zag ik al.
 Ik was bang, ik had pijn.
 [4] Toen riep ik naar de Heer:
 ‘Heer, red mijn leven!’
 
 [5] De Heer is goed voor mensen in nood.
 Hij is een God die mensen liefheeft,
 [6] hij beschermt iedereen die zwak is.
 Toen ik machteloos was,
 heeft de Heer me bevrijd.
 [7] Ik vind weer rust,
 want de Heer heeft mij geholpen.
 [8] Hij heeft mijn tranen gedroogd,
 hij zorgde ervoor dat ik niet viel.
 Ja, hij heeft me gered van de dood.
 
 [9] Ik mag leven, dicht bij de Heer.
 [10] Ik bleef op de Heer vertrouwen,
 ook toen ik diep ongelukkig was,
 [11] ook toen ik heel bang was en dacht:
 Iedereen bedriegt mij.
 [12] De Heer is goed voor mij geweest.
 Hoe kan ik hem daarvoor danken?
 [13] Ik zal de Heer dankoffers brengen,
 ik zal hem eren.
 [14] Ik zal alles doen wat ik beloofd heb,
 en heel Gods volk zal dat zien.
 
 [15] De Heer beschermt mensen die bij hem horen,
 hun leven is kostbaar voor hem.
 [16] Ik hoor bij de Heer,
 ik ben zijn dienaar.
 Hij heeft me bevrijd.
 
 [17] Ik zal de Heer offers brengen,
 ik zal hem danken,
 ik zal hem eren.
 [18] Ik zal alles doen wat ik beloofd heb,
 en heel Gods volk zal dat zien,
 [19] iedereen in de tempel van de Heer,
 midden in Jeruzalem.
 
 Halleluja!",[5] De Heer is goed voor mensen in nood. Hij is een God die mensen liefheeft.,Heb je de kracht van Psalm 116 al ontdekt? Deel jouw verhaal van dankbaarheid en inspireer anderen! Laat heel Gods volk zien hoe Hij in jouw leven werkt. Laten we samen Zijn grote liefde vieren. Deel nu jouw verhaal! #delenisliefde
2-9-2024,/leesplannen/dagvers/2-september,Psalm 62:1-13,Waar vind je rust?  ,"Is de drukte voor jou alweer volop begonnen? Juist dan heb je misschien iets aan de Bijbelteksten over rust die we de komende dagen lezen. Rust. Wat verlangen veel mensen in deze tijd daarnaar. Maar waar vind je rust? De psalmist is er duidelijk over: bij God alleen. Daar komt je ziel tot rust (vers 2). Alleen bij Hem ben je veilig. Volgens het opschrift is dit een psalm van David. Of hij echt de auteur is, weten we niet, maar het conflict met andere mensen past wel bij bepaalde periodes in het leven van deze koning. David had niet bepaald een rustig leven. Sterker nog, tijdens het schrijven van deze psalm is zijn leven in gevaar (vers 4)! Toch weet hij heel kalm te reageren op zijn situatie, omdat hij zich op God richt. Het geloof dat God bij hem is en hem zal beschermen geeft David rust. In zijn lied richt hij zich niet langer op de woelige omstandigheden, maar op God, de Onveranderlijke, de Eeuwige. Wanneer je erop vertrouwt dat God alles in zijn hand heeft, kan er een rust op je neerdalen.   
","Beluister het lied ‘Stil, mijn ziel, wees stil’. Hoe maan jij je ziel tot stilte? Is er een speciale plek waar jij tot rust komt?
",,PSA.62.1-PSA.62.13,"Psalm 62
 [1] Een lied van David. Voor de zangleider. Op de wijs van een lied van Jedutun.
 [2] Alleen bij God krijg ik rust,
 alleen hij kan mij redden.
 [3] Bij hem ben ik veilig.
 Hij redt mij altijd,
 hij beschermt me.
 Er zal mij geen kwaad overkomen.
 
 [4] Hoe lang blijven jullie mij aanvallen, moordenaars?
 Hoe lang nog bedreigen jullie mij met de dood?
 Ik ben maar alleen,
 ik kan me niet verdedigen.
 Ik ben te zwak om me te verzetten.
 
 [5] Jullie willen mij doden.
 Jullie liegen de hele dag.
 Jullie spreken wel vriendelijke woorden,
 maar je hart is vol haat.
 
 [6] Alleen bij God zoek ik rust.
 Ik verwacht mijn hulp van hem.
 [7] Alleen bij hem ben ik veilig.
 Hij redt mij altijd,
 hij beschermt me.
 Er zal mij geen kwaad overkomen.
 [8] De Heer redt mij, hij geeft me kracht.
 Bij hem ben ik veilig, want hij is machtig.
 Bij hem vind ik bescherming.
 
 [9] Laten we op God vertrouwen,
 en hem onze zorgen vertellen.
 Hij zal ons helpen.
 
 [10] Mensen leven maar heel kort,
 het maakt niet uit hoe machtig ze zijn.
 Ze zijn niets waard,
 hun leven is zo voorbij.
 
 [11] Vertrouw niet op geweld,
 denk niet dat stelen voordeel brengt.
 En als je rijker en rijker wordt,
 denk dan niet steeds aan je geld.
 
 [12] Heer, u bent een machtige God.
 Dat hebt u zelf gezegd,
 en ik heb het ook van anderen gehoord.
 [13] Steeds weer laat u uw liefde zien.
 U geeft aan ieder mens wat hij verdient.","[2] Alleen bij God krijg ik rust, alleen hij kan mij redden.
",Verlang je naar rust in deze drukke tijden? Ontdek dan de rustgevende Bijbelteksten die we de komende dagen gaan delen. Laat je ziel tot rust komen bij God en vind veiligheid in zijn woord. Vertrouw op Hem. Begin de reis naar innerlijke kalmte nu.
3-9-2024,/leesplannen/dagvers/3-september,Jeremia 6:16-17,De juiste keuze ,"Het bewandelen van de juiste weg geeft rust, schrijft de profeet Jeremia. Het volk staat voor de keuze: kiezen we voor het navolgen van de wetten en voorschriften van God of gaan we onze eigen weg? Dit principe van kiezen tussen twee wegen komt vaker voor in het Oude Testament (bijv. in Deut. 30:15-20). Het volk wordt aangeraden om op dit kruispunt terug te kijken, om te reflecteren: welke oude wegen leidden tot rust? Rust is in dit opzicht ook de vrijheid van zorgen en vijanden (dus: vrede). De profeten raden het volk aan de oude paden van Gods wet en inzicht te gaan. Dan zal men rust vinden. Er moet een keuze gemaakt worden. Dat vraagt om een tijd van reflectie en bezinning. De oude paden zijn de wegen die God al vele keren heeft gewezen. Toch kiest het volk voor een andere richting, om niet Gods pad te gaan. Het volk ervaart daardoor geen rust, maar juist oorlog en ellende.","Vaak staan we voor een keuze, moeten we weten wat goed is om te doen. Het kan dan helpen om een tijd van reflectie te nemen, om te bedenken welke oude paden heilzaam waren. En wat God erover heeft gezegd. 
 Hoe neem jij belangrijke beslissingen?",,JER.6.16-JER.6.17,"[16] De Heer zegt: ‘Volk van Israël, denk eens na over hoe jullie leven. Denk eens aan de wet die ik jullie lang geleden gaf. Ik heb jullie de weg gewezen. Ik beloofde dat jullie in vrede zouden leven als jullie het goede zouden doen. Maar jullie zeiden: ‘Dat doen we niet.’
 [17] Ik stuurde mijn profeten naar jullie toe. Ik zei: ‘Luister naar de waarschuwingen die ze geven.’ Maar jullie zeiden: ‘Dat doen we niet.’","[16a] De Heer zegt: ‘Volk van Israël, denk eens na over hoe jullie leven. Denk eens aan de wet die ik jullie lang geleden gaf.’","Maak de juiste keuze, reflecteer en vind rust op het pad dat God je heeft gewezen. Heb je al een moment van bezinning en reflectie genomen? Laat Jeremia 6:16-17 je inspireren en gidsen. Doe dat vandaag nog!"
4-9-2024,/leesplannen/dagvers/4-september,Matteus 11:27-30,Dagelijkse rust ,"Jezus zocht geregeld de rust op om op adem te komen. Weg van de mensenmassa ging Hij bidden op een eenzame plek. Ook in Jezus’ tijd waren mensen vermoeid en belast. Niet alleen vanwege de moeilijke omstandigheden waarin zij leefden (het land was immers bezet door de Romeinen). Maar ook omdat de religieuze wetten en voorschriften veel van hen eisten. Jezus ziet het en zegt: ‘Als je zo moe bent, kom dan naar Mij. Mijn juk is licht.’ Het juk was in die tijd een beeld voor de lessen van de rabbi, de leraar. Jezus zegt dus: ‘Wat Ik van je vraag, wat Ik je wil leren is niet te moeilijk. Bij Mij vind je rust.’ Door bij Jezus te zijn leer je wat echt belangrijk is. Wat je prioriteit kunt geven in het leven. Wat echt voldoening geeft.",Bij Jezus is rust te vinden. Schrijf eens op wat je deze dag allemaal hebt gedaan. Welke dingen voegden echt iets toe en gaven voldoening? Op welke momenten had je achteraf contact willen zoeken met God?,,MAT.11.27-MAT.11.30,"[27] Daarna zei Jezus: ‘Alle macht die ik heb, heeft mijn Vader aan mij gegeven. Alleen de Vader kent de Zoon. En alleen de Zoon kent de Vader. En de Zoon vertelt over zijn Vader aan de mensen die hij uitkiest.’
 [28] Jezus zei tegen de mensen: ‘Vind je het moeilijk om te doen wat God wil? Is het een te zware eis voor je? Kom dan bij mij. Ik zal je rust geven. [29] Doe wat ik je zeg, en leer van mij. Je moet vriendelijk zijn, net als ik, en jezelf niet het belangrijkste vinden. Dan zul je werkelijk rust vinden. [30] Wat ik van je vraag, is eenvoudig. Wat ik van je eis, is niet zwaar.’",[28] Jezus zei tegen de mensen: ‘Vind je het moeilijk om te doen wat God wil? Is het een te zware eis voor je? Kom dan bij mij. Ik zal je rust geven.,"Voel je vermoeid? Overweldigd? Jezus biedt je dagelijkse rust en voldoening. Reflecteer over je dag, identificeer wat écht belangrijk is. Ontdek wat ware rust betekent. Zoek contact met God, begin nu!"
5-9-2024,/leesplannen/dagvers/5-september,Deut. 5:12-15,Wekelijkse rust ,"God stelde een wekelijkse rustdag in en wilde dat de Israëlieten zich daaraan zouden houden, zodat ze niet zouden vergeten dat ze ooit slaven waren. God bevrijdde hen uit de slavernij, en de wekelijkse dag van rust moest hen herinneren aan die vrijheid. Niet alleen het volk was vrij, ook de slaven, slavinnen, dieren en vreemdelingen moesten die dag vrij zijn van hun werk. In de Joodse wijken in Israël zie je nog duidelijk welke impact die rust heeft. Er wordt geen werk verricht (ook niet binnenshuis, zoals koken of schoonmaken), er wordt niet gesproken over politieke zaken, mensen lopen een beperkt aantal meters, er wordt geen licht ontstoken (dus gaat iedereen op tijd naar bed). Het is een dag om in de kleine familiekring te danken, stil te staan en achterom te kijken: wat is er afgelopen tijd gebeurd? Het is een tijd om op adem te komen. Er is ook letterlijk rust: er zijn weinig geluiden buiten, want er is nauwelijks verkeer en er zijn weinig afleidingen (ook de tv aandoen geldt als licht ontsteken). Je hoofd en lichaam komen tot rust. Volgens het boek Leviticus (25:1-2) krijgt ook het land eens per zeven jaar een jaar de tijd om te herstellen. Het is een wijs inzicht: alles in de schepping heeft rust nodig. Deze wekelijkse en jaarlijkse reset geeft adempauze, bezinningstijd en lucht in het leven.",Hoe wil jij deze week heel bewust tijd nemen voor stilte en dankbaarheid?,,DEU.5.12-DEU.5.15,"[12] Houd je aan de sabbat, omdat ik, de Heer, dat wil. De sabbat is een bijzondere dag. [13] Zes dagen mogen jullie werken en bezig zijn met alles wat je moet doen. [14] Maar de zevende dag is een dag die voor mij bestemd is. Dan mag je niet werken. Ook je zoon, je dochter, je slaaf en je slavin mogen niet werken. Je dieren mogen niet voor je werken. En ook de vreemdelingen die in jullie steden wonen, mogen niet werken. [15] Want jullie mogen nooit vergeten dat ik jullie bevrijd heb. Ik heb ervoor gezorgd dat jullie nooit meer als slaven hoeven te werken. Ik heb mijn macht laten zien en ik heb jullie bevrijd uit de slavernij in Egypte. Daarom wil ik dat jullie je aan de sabbat houden.","[12] Houd je aan de sabbat, omdat ik, de Heer, dat wil. De sabbat is een bijzondere dag.",Neem deze week bewust tijd voor stilte en dankbaarheid. Herinner jezelf aan de bevrijding en rust die God heeft gegeven. Laat de hectiek van het leven los en adem diep in. Hoe zullen jij deze week je sabbat vieren?
6-9-2024,/leesplannen/dagvers/6-september,Hebreeën 4:1-11,Eeuwige rust  ,"Na de bevrijding uit slavernij kwam het volk van God na een lange reis door de woestijn eindelijk aan bij het beloofde land. De schrijver van de brief aan de Hebreeën ziet het als een voorbode van het moment waarop de gelovigen na een lange reis op aarde uiteindelijk aankomen in het beloofde land bij God. Daar gaan de gelovigen de eeuwige rust binnen. 
 De schrijver zegt dat dit land van rust al bestaat sinds het begin van de wereld, omdat God uitrustte na de scheppingsweek (vers 4). Als voorproefje van die eeuwige rust gaf God allereerst een wekelijkse rustdag. Het volk wordt er steeds aan herinnerd deze rustdag in ere te houden. De traditie van een rustdag is ook voor christenen belangrijk. Het herinnert ons eraan dat we die rust binnen kunnen gaan door het lijden en de opstanding van Jezus Christus. In veel kerken wordt daarom op zondag de paaskaars aangestoken. Het is een beeld van hoop: vieren we nu nog elke week de zondag, straks zal het voor altijd Pasen zijn! 
 Bovendien stelde God eens per jaar een sabbatsjaar in, waarin mensen, dieren en akkers tot rust konden komen. En aan het eind van de tijd volgt er een eeuwige sabbatsrust, waarin de hele schepping tot rust komt en gelovigen voor altijd in Gods aanwezigheid mogen wonen.",Wat is jouw beeld van de hemel? Hoe stel jij je die eeuwige rust voor?,,HEB.4.1-HEB.4.11,"[1-3] God heeft aan zijn volk een land van rust beloofd. De mensen in de tijd van Mozes hadden dat goede nieuws gehoord. Toch hadden ze er niets aan, want ze geloofden het niet. Daarom zei God tegen hen: «Zo zeker als ik leef, nooit zullen jullie het land binnengaan waar je rust krijgt!»
 Gods belofte over het land van rust geldt nog steeds. Dat land is Gods nieuwe wereld. Wij mogen daarin binnengaan, want wij geloven het goede nieuws wel. Maar let op: We moeten blijven doen wat God wil. Want alleen dan kunnen we Gods land van rust echt binnengaan.
 Misschien denkt iemand dat het land van rust nog niet bestond in de tijd van Mozes. Maar alles was er al toen God de wereld gemaakt had. [4] Ergens in de heilige boeken staat: «Op de zevende dag rustte God uit van al zijn werk.» Toen was het land van rust er dus al.
 [5] Er staat dus: «Nooit zullen jullie het land binnengaan waar je rust krijgt!» [6] De eerste mensen die hoorden over Gods land van rust, gingen er niet binnen. Want ze waren niet gehoorzaam aan God. Maar er zullen ook mensen zijn die er wel binnengaan.
 [7] God heeft bepaald dat dat nu gaat gebeuren. Want hij heeft David laten zeggen: «Vandaag spreekt God tot jullie. Luister goed. Verzet je niet tegen hem.» [8] David leefde lang na Mozes, maar God liet David toch het woord ‘vandaag’ gebruiken. Dat had hij niet gedaan als het volk al vanuit de woestijn het land van rust binnengegaan was.
 [9] De echte rust moet dus nog komen voor het volk van God. [10] Want als je Gods nieuwe wereld binnengaat, dan mag je uitrusten van al je werk. Net zoals God uitrustte van zijn werk.
 [11] Laten wij dan ons uiterste best doen om dat land van rust binnen te gaan! Laten we vasthouden aan ons geloof. En laten we niet ongehoorzaam zijn, zoals het volk in de woestijn.","[10] Want als je Gods nieuwe wereld binnengaat, dan mag je uitrusten van al je werk. Net zoals God uitrustte van zijn werk.",Verlang jij ook naar eeuwige rust? Ontdek Gods belofte en gids jezelf naar Zijn land van rust. Geloof en gehoorzaamheid brengen je daarheen. Denk na over jouw beeld van de hemel. Stel je die eeuwige rust voor!
7-9-2024,/leesplannen/dagvers/7-september,Handelingen 12:1-17,Moeilijke geloofsvragen,"We gaan verder in het boek Handelingen. We beginnen met nog een verhaal over Petrus, maar langzaam maar zeker verschuift de focus naar Paulus en zijn reizen.
Johannes, Jakobus en Petrus: deze drie leerlingen van Jezus zijn er op de meest bijzondere momenten bij. Zoals tijdens de wonderlijke ontmoeting van Jezus met Elia en Mozes op de berg (Lucas 9:28). En als het dochtertje van Jaïrus uit de dood wordt opgewekt (Lucas 8:51). Maar nu komt er een einde aan dit drietal: Jakobus wordt onthoofd. Petrus wordt opgepakt, maar hij wordt door een engel uit de gevangenis bevrijd. Wat zal dit moeilijk voor hen zijn geweest! Er is tegelijkertijd verdriet over het sterven van Jakobus en vreugde over Petrus' redding! En de vraag blijft: waarom wordt Petrus wel gered, maar Jakobus niet?","Hoe ga jij om met moeilijke geloofsvragen, zoals waarom de één wel iets van God ervaart en de ander niet?",,ACT.12.1-ACT.12.17,"[1] In die tijd liet koning Herodes een aantal christenen oppakken en mishandelen. [2] En hij liet Jakobus, de broer van Johannes, onthoofden. [3] De Joden vonden het goed dat hij dat deed.
 Toen Herodes dat merkte, liet hij ook Petrus oppakken. Dat gebeurde in de week van het Joodse Paasfeest. [4] Herodes was van plan om Petrus na het feest aan het volk te laten zien, en hem dan te doden. Tot die tijd sloot hij hem op in de gevangenis. Hij liet hem bewaken door vier groepen van vier soldaten.
 [5] Terwijl Petrus in de gevangenis zat, waren de christenen steeds voor hem aan het bidden.
 [6] De dag kwam dat Herodes Petrus wilde laten doden. De nacht daarvoor lag Petrus te slapen. Hij sliep tussen twee soldaten in, en hij was vastgebonden met twee kettingen. Voor de deur van de gevangenis stonden bewakers.
 [7] Opeens stond er een engel van de Heer bij Petrus. De hele ruimte was vol licht. De engel schudde Petrus wakker en zei tegen hem: ‘Kom, sta snel op!’ Meteen vielen de kettingen van de handen van Petrus af.
 [8] Toen zei de engel: ‘Doe je riem om en trek je schoenen aan.’ Petrus deed het. Daarna zei de engel: ‘Doe je jas aan, en kom mee.’ [9] Petrus liep achter de engel aan naar buiten. Hij dacht dat hij droomde, hij wist niet dat alles echt gebeurde.
 [10] Samen met de engel liep Petrus langs twee groepen bewakers. Toen kwamen ze bij de ijzeren poort van de gevangenis. Door die poort kwam je in de stad. De poort ging vanzelf open. Petrus en de engel gingen naar buiten en liepen samen nog één straat verder. Toen was de engel opeens weg.
 [11] Toen pas wist Petrus dat hij niet droomde, en hij zei bij zichzelf: ‘Nu weet ik zeker dat de Heer zijn engel gestuurd heeft. De Heer heeft mij gered uit de handen van Herodes. Nu zal niet gebeuren wat het Joodse volk verwachtte.’
 [12] Toen Petrus begreep wat er gebeurd was, ging hij naar het huis van Maria, de moeder van Johannes Marcus. Daar waren veel christenen bij elkaar om samen te bidden.
 [13] Petrus klopte op de deur. Een meisje dat in huis werkte, liep ernaartoe. Ze heette Rhode. [14] Rhode herkende de stem van Petrus. Ze was zo blij, dat ze vergat de deur open te doen. Ze rende naar binnen om te vertellen dat Petrus voor de deur stond. [15] De mensen in het huis zeiden: ‘Dat is onzin, dat kan niet!’ Maar Rhode bleef zeggen dat het echt waar was. Toen zeiden ze: ‘Dan moet het de engel zijn die hem beschermt.’
 [16] Intussen bleef Petrus op de deur kloppen, en ten slotte deden ze open. Toen ze zagen dat het echt Petrus was, waren ze heel verbaasd.
 [17] Petrus gaf met zijn hand een teken dat iedereen stil moest zijn. Daarna vertelde hij hoe de Heer hem uit de gevangenis bevrijd had. En hij zei: ‘Ga aan Jakobus en de andere christenen vertellen wat er gebeurd is.’ Toen ging hij weg.","[7] Opeens stond er een engel van de Heer bij Petrus. De hele ruimte was vol licht. De engel schudde Petrus wakker en zei tegen hem: ‘Kom, sta snel op!’ Meteen vielen de kettingen van de handen van Petrus af.",Worstel jij ook met moeilijke geloofsvragen? Waarom ervaart de één wel iets van God en de ander niet? Duik samen met ons dieper in de bijbel en zoek naar antwoorden.
8-9-2024,/leesplannen/dagvers/8-september,Psalm 40:1-18,Gered van de dood,"Gisteren lazen we dat terwijl Petrus in de gevangenis zat, de christenen voor hem aan het bidden zijn (Handelingen 12:5). Te midden van de ellende (Jakobus is zojuist vermoord), bidden zij. Petrus wordt door een engel gered en niet door Herodus vermoord. In de psalm van vandaag zingt David dat hij dacht dat hij zou sterven, maar God redde hem van de dood. Het zou zomaar het lied van Petrus kunnen zijn geweest! Ook Petrus vertelt na zijn bevrijding aan de biddende christenen over Gods wonderdaden, net zoals de psalmist vertelt over Gods redding.",Zing je weleens psalmen omdat je er iets over je eigen leven in herkent? Welke psalm(en) zing je graag?,,PSA.40.1-PSA.40.18,"Psalm 40
 [1] Een lied van David. Voor de zangleider.
 [2] Ik wachtte op hulp van de Heer,
 en hij heeft naar mij geluisterd.
 Hij heeft mijn gebed gehoord.
 [3] Ik dacht dat ik zou sterven,
 maar hij haalde mij uit de ellende.
 Hij redde mij van de dood,
 hij bracht mij naar een veilige plek.
 Ik kan weer leven zonder angst.
 
 [4] Daarom zing ik een nieuw lied,
 een danklied voor hem, onze God.
 Alle mensen moeten horen dat hij mij heeft gered.
 Dan krijgen ze eerbied voor de Heer,
 dan zullen ze op hem vertrouwen.
 
 [5] Gelukkig zijn mensen die op de Heer vertrouwen.
 Ze gaan niet om met trotse mensen
 die geloven in andere goden.
 [6] Heer, mijn God, u zorgt voor uw volk,
 u hebt veel wonderen voor hen gedaan.
 Niemand is zo machtig als u.
 Ik wil erover spreken,
 ik wil het allemaal vertellen.
 Het is meer dan ik kan zeggen.
 
 [7] U vraagt mij niet om offers,
 maar u wilt dat ik naar u luister.
 [8] Daarom zeg ik: Hier ben ik,
 de woorden in uw boek gaan over mij.
 [9] Ik wil doen wat u van mij wilt,
 uw wet staat in mijn hart geschreven.
 
 [10] Ik wil over uw goedheid vertellen
 aan alle mensen van uw volk.
 Ik kan niet anders,
 ik moet erover spreken.
 Dat weet u, Heer.
 [11] Ik zal niet zwijgen over uw goedheid,
 ik zal spreken over uw trouw en uw hulp,
 ik zal vertellen over uw trouw en uw liefde.
 
 [12] Heer, u zult bij mij zijn met uw liefde,
 uw liefde en uw trouw zullen mij altijd beschermen.
 [13] Overal om mij heen is ellende,
 te veel om op te noemen.
 Mijn zonden maken me bang,
 ze laten me niet met rust.
 Ik heb zo veel verkeerd gedaan
 dat ik geen moed meer heb.
 [14] Heer, kom mij redden!
 Kom snel en help mij, Heer.
 
 [15] Houd al mijn vijanden tegen,
 want ze willen mij kwaad doen.
 Straf ze, jaag ze weg,
 want ze willen mij doden!
 [16] Zorg dat ze zwijgen,
 want ze lachen om mijn ellende.
 
 [17] Maar geef vreugde aan mensen die bij u willen zijn.
 Laat ze op u vertrouwen en steeds weer zeggen:
 ‘De Heer is machtig!’
 
 [18] Ik ben ongelukkig en alleen.
 Heer, vergeet mij niet!
 U zult mij helpen,
 bij u ben ik veilig.
 Mijn God, wacht niet langer!","[3] Ik dacht dat ik zou sterven,
maar hij haalde mij uit de ellende.
Hij redde mij van de dood,
hij bracht mij naar een veilige plek.
Ik kan weer leven zonder angst.",Ontdek de kracht van gebed en de wonderen van God in de psalmen. Sluit je aan en ontdek hoe je de woorden van David kan laten resoneren in je eigen leven. Zing en ervaar de redding van de Heer!
9-9-2024,/leesplannen/dagvers/9-september,Handelingen 12:18-25,Heersers,"De auteur van Handelingen is de historicus Lucas. Hij is de enige auteur in het Nieuwe Testament die de verhalen linkt aan Romeinse heersers. Zo lazen we Handelingen 11:28 over de hongersnood die plaatsvond in de tijd van heerser Claudius. Lucas noemt Claudius in Handelingen drie keer. In zijn eerste boek, het evangelie volgens Lucas, noemt hij de heersers Tiberius en Augustus. In het stukje van vandaag beschrijft hij de reden van heerser Herodus' dood. Namelijk: hoogmoed, waarvoor hij werd gestraft. Het is een thema dat regelmatig terugkomt in Lucas: menselijke heersers denken dat zij alle macht in handen hebben, maar in werkelijkheid ligt alle macht bij God.",Wat denk jij - in hoeverre beïnvloeden politieke leiders op dit moment het geloofsleven van christenen?,,ACT.12.18-ACT.12.25,"[18] De volgende dag schrokken de soldaten enorm. Ze begrepen niet waar Petrus gebleven was. [19] Herodes liet Petrus zoeken, maar zijn mannen konden hem nergens vinden. Herodes vroeg aan de bewakers hoe dat had kunnen gebeuren. Toen ze daar geen antwoord op hadden, liet hij hen allemaal doden.
 Daarna ging Herodes weg uit Judea, naar de stad Caesarea. Daar bleef hij een tijd.
 [20] Herodes had grote problemen met de steden Tyrus en Sidon. De inwoners van die steden wilden geen oorlog met Herodes. Want al hun voedsel kwam uit zijn land. Daarom stuurden ze een groep mensen die om vrede moesten vragen. De groep kreeg hulp van Blastus, een belangrijke ambtenaar van Herodes.
 [21] Op de dag dat ze Herodes zouden ontmoeten, trok Herodes zijn koninklijke mantel aan. Hij ging op zijn troon zitten en hield een toespraak voor het volk. [22] Daarna riepen de mensen: ‘Herodes is geen mens, maar een god!’
 [23] Herodes liet zichzelf als een god vereren, en hij had geen eerbied voor God. Daarom werd hij meteen gestraft door een engel van de Heer. Hij kreeg een vreselijke ziekte: hij werd van binnen door wormen opgegeten. Zo stierf hij.
 [24] Steeds meer mensen luisterden naar het goede nieuws over Jezus. De groep christenen werd snel groter.
 [25] Barnabas en Saulus hadden geld gebracht naar de christenen in Jeruzalem. Nu gingen ze terug naar Antiochië, en ze namen Johannes Marcus met zich mee.",[24] Steeds meer mensen luisterden naar het goede nieuws over Jezus. De groep christenen werd snel groter.,Ga het gesprek aan over de rol van politieke leiders in ons geloofsleven. Hoeveel invloed zien jij en jouw vrienden? Deel nu jouw gedachten en ervaringen met ons!
10-9-2024,/leesplannen/dagvers/10-september,Handelingen 13:1-12,Geroepen voor Gods werk,"Vanaf hoofdstuk 13 verschuift de aandacht van Petrus als leider van de kerk naar Paulus, de rondreizende boodschapper van het goede nieuws. In Handelingen 9 lazen we over de bijzondere ontmoeting die Paulus met Jezus had, terwijl hij op weg was om christenen gevangen te nemen. Na zijn bekering wordt hij door God geroepen voor Gods werk (vers 2). Paulus reist door heel het Romeinse rijk om te vertellen over Jezus. Door zijn inzet maakt de kleine Joods-christelijke gemeenschap een enorme groeispurt, ook onder niet-joden! Dat dit niet alleen gepaard ging met wonderen, maar ook met weerstand, blijkt uit het verhaal vandaag.","De opdracht om het goede nieuws te vertellen geldt niet alleen voor Paulus, maar voor ons allemaal (Handelingen 1:8). Hoe doe jij dit?",,ACT.13.1-ACT.13.12,"[1] In de kerk van Antiochië waren profeten en leraren. Behalve Barnabas en Saulus waren dat Lucius uit Cyrene en Simeon de Zwarte. En ook nog Manaën, die samen met Herodes Antipas opgegroeid was.
 [2] Op een dag waren ze allemaal bij elkaar om de Heer te eren. Dat deden ze door te bidden en te vasten. Toen zei de heilige Geest: ‘Barnabas en Saulus moeten weggaan uit Antiochië. Ze moeten het werk gaan doen waarvoor ik hen uitgekozen heb.’
 [3] Nadat ze gebeden en gevast hadden, legden ze allemaal hun handen op Barnabas en Saulus. Daarna lieten ze hen weggaan.
 [4] De heilige Geest stuurde Barnabas en Saulus op weg. Ze gingen eerst naar de stad Seleucië, en daarna reisden ze met een schip naar het eiland Cyprus. [5] Op Cyprus kwamen ze aan in de stad Salamis. Daar vertelden ze in de Joodse synagogen het goede nieuws over Jezus. Johannes was met Barnabas en Saulus meegekomen om hen te helpen.
 [6-8] Samen reisden ze over het hele eiland, tot ze in Pafos kwamen. Daar ontmoetten ze een Joodse tovenaar. Hij heette Barjesus, in het Grieks Elymas. Hij deed alsof hij een profeet was. Barjesus werkte voor Sergius Paulus. Dat was de Romeinse bestuurder van Cyprus.
 Sergius Paulus was een verstandige man. Hij liet Barnabas en Saulus bij zich komen. Want hij wilde het goede nieuws dat zij vertelden, graag horen.
 Barjesus probeerde dat tegen te houden. Hij wilde niet dat Sergius Paulus in Jezus ging geloven. [9] Toen kwam de heilige Geest in Saulus. Saulus wordt meestal Paulus genoemd. Hij keek Barjesus aan [10] en zei: ‘Jij bent een kind van de duivel, een vijand van alles wat goed is! Je zit vol kwaad en vol leugens. Je liegt over de boodschap van de Heer. [11] Daarom zal de Heer je straffen. Je zult een tijdlang blind zijn en de zon niet kunnen zien.’
 Meteen werd alles donker om Barjesus heen. Hij kon niet meer zien waar hij liep. Hij zocht naar mensen die hem de weg konden wijzen.
 [12] Toen Sergius Paulus zag wat er gebeurd was, ging hij geloven. Hij was diep onder de indruk van de dingen die hij geleerd had over de Heer.",[2] Op een dag waren ze allemaal bij elkaar om de Heer te eren. Dat deden ze door te bidden en te vasten.,"Ben jij klaar om je in te zetten voor Gods werk, just zoals Barnabas en Saulus? Handelingen 13 roept ons allemaal op om het goede nieuws te verspreiden. Hoe ga jij deze boodschap delen?"
11-9-2024,/leesplannen/dagvers/11-september,Handelingen 13:13-25,In gesprek over Gods woord,"Als Paulus en Barnabas een nieuwe stad of dorp bezoeken, gaan zij eeerst naar de plek waar Joden samenkomen: de synagoge. Synagoge betekent letterlijk: plek van samenkomst. Er vinden diensten plaats waarin God geëerd wordt, maar het is vooral ook een plek waar mensen de heilige boeken bestuderen en erover in gesprek gaan. Jezus heeft zelf vaak gezegd dat zijn komst in die heilige boeken wordt aangekondigd. Toch zijn de synagoges niet de plekken waar veel mensen tot geloof komen in Jezus als de Messias.","Kun jij je herinneren wanneer je bewust tot geloof kwam? Waar was dat, en waardoor kwam dit?",,ACT.13.13-ACT.13.25,"[13] Paulus, Barnabas en Johannes vertrokken van het eiland Cyprus. Ze reisden van Pafos naar de stad Perge in Pamfylië. Vanaf daar wilde Johannes niet verder mee. Hij ging terug naar Jeruzalem.
 [14] Paulus en Barnabas gingen vanuit Perge verder naar de stad Antiochië in Pisidië. Daar gingen ze op sabbat in de synagoge zitten. [15] Nadat er voorgelezen was uit de wet en de andere heilige boeken, kwam er een man naar Paulus en Barnabas toe. De leiders van de synagoge hadden hem gestuurd. Hij zei: ‘Vrienden, als jullie een goede boodschap voor de mensen hebben, vertel die dan nu.’
 [16] Toen stond Paulus op. Hij gaf met zijn hand een teken dat iedereen stil moest zijn en zei: ‘Joden en alle anderen die God vereren, luister naar wat ik zeg. [17] De God van Israël heeft onze voorouders uitgekozen. Toen ze als vreemdelingen in Egypte woonden, heeft hij een groot volk van hen gemaakt. Hij heeft hen bevrijd uit Egypte. Zo heeft hij laten zien hoe machtig hij is.
 [18] Ongeveer veertig jaar waren de Israëlieten in de woestijn, en al die tijd heeft God voor hen gezorgd. [19] Daarna vernietigde hij zeven volken in het land Kanaän. En hij gaf dat land aan onze voorouders. [20] Al die dingen gebeurden in ongeveer 450 jaar.
 In het land Kanaän zorgde God voor rechters die het volk moesten leiden, totdat de profeet Samuel kwam. [21] Daarna wilde het volk een koning, en God gaf Saul aan hen. Saul was een zoon van Kis, en hij kwam uit de stam Benjamin. Hij was veertig jaar koning, [22] totdat God daar een einde aan maakte.
 Toen koos God David uit als koning van het volk. God zei over David: ‘Ik heb David, de zoon van Isaï, uitgekozen. Hij zal een goede koning zijn, die steeds zal doen wat ik wil.’ [23] God beloofde dat er een nakomeling van David zou komen om Israël te redden. Die redder is gekomen: het is Jezus.
 [24] Voordat Jezus kwam, heeft Johannes de Doper tegen het hele volk van Israël gezegd: ‘Begin een nieuw leven en laat je dopen.’ [25] Vlak voordat Johannes stierf, zei hij ook nog: ‘Jullie denken dat ik de messias ben. Maar dat is niet zo. De messias komt na mij. En ik ben het niet eens waard om zijn schoenen uit te trekken.’",[23] God beloofde dat er een nakomeling van David zou komen om Israël te redden. Die redder is gekomen: het is Jezus.,Ben je nieuwsgierig hoe het woord van God werkt in de levens van anderen? Sluit je aan bij ons om Handelingen 13:13-25 te bespreken en deel jouw unieke geloofsreis ervaringen. Laat Jezus via ons jou inspireren!
12-9-2024,/leesplannen/dagvers/12-september,Handelingen 13:26-43,"Niet zien, toch geloven","Gisteren zijn we midden in een toespraak van Paulus in de synagoge van Antiochië gestopt. Vandaag lezen we wat Paulus nog meer te vertellen heeft.
In zijn toespraak in de synagoge haalt Paulus Bijbelse teksten aan om uit te leggen wat Gods plan was voor Israël en de andere volken. Hij sluit aan bij de kennis van de joodse mensen die naar hem luisteren. Hij legt als het ware de puzzelstukjes in elkaar: in de heilige boeken gaat het steeds al over Jezus! Het is goed nieuws dat al die beloften die al jarenlang worden voorgelezen, eindelijk zijn uitgekomen. Jezus is gekomen en heeft de dood overwonnen! De luisteraars zijn geïnteresseerd. voordat ze een keuze maken, willen ze er eerst meer over weten. Want - eerlijk is eerlijk - voor hen is er nog niet merkbaar iets veranderd door de komst van Jezus.","Hoe makkelijk - of moeilijk - vind jij het om in Jezus te geloven, zonder Hem ooit gezien te hebben? Wat helpt jou hierbij?",,ACT.13.26-ACT.13.43,"[26] Beste vrienden, Joden en alle anderen die God vereren. De boodschap dat Jezus ons wil redden, is ook voor jullie bedoeld.
 [27] De inwoners van Jeruzalem en hun leiders wilden niet geloven dat Jezus de messias was. Ze lieten hem doden. In de heilige boeken van de profeten staat al dat dit zou gebeuren. Op elke sabbat wordt er uit die boeken voorgelezen. Maar de inwoners van Jeruzalem hebben niet geluisterd. [28] Ze vroegen aan Pilatus of hij Jezus wilde laten doden, ook al was daar geen reden voor. [29] Zo gebeurde alles wat er in de heilige boeken over de messias staat.
 Toen Jezus gestorven was, werd hij van het kruis gehaald en in een graf gelegd. [30] Maar God heeft hem laten opstaan uit de dood. [31] De mensen uit Galilea die met Jezus meegegaan waren naar Jeruzalem, hebben hem daarna verschillende keren gezien. Nu vertellen ze over hem aan het Joodse volk.
 [32] Ook wij vertellen het goede nieuws over Jezus. God heeft aan onze voorouders een belofte gedaan, [33] en die belofte is nu uitgekomen. Want God heeft Jezus laten opstaan uit de dood. In psalm 2 staat daarover: «Vanaf vandaag ben jij mijn Zoon. Ik heb jou het leven gegeven.»
 [34] God heeft Jezus laten opstaan uit de dood, en nu blijft Jezus altijd leven. Dat bedoelde God toen hij zei: «Ik heb aan David beloofd dat er in zijn familie altijd een koning zal zijn.»
 [35] Daarom zegt David in een andere psalm: «U houdt mij weg van de dood, omdat ik trouw ben aan u.» [36] David zegt dat niet over zichzelf, maar over Jezus. Want David heeft zijn volk trouw gediend zoals God het wilde, maar daarna is hij gestorven. Hij is begraven, en zijn lichaam is niet bewaard gebleven. [37] Maar het lichaam van Jezus is wel bewaard gebleven, want God heeft hem laten opstaan uit de dood.
 [38] Vrienden, luister goed naar wat ik zeg. Dankzij Jezus wil God onze fouten vergeven. Ook alle fouten die volgens de wet van Mozes niet vergeven kunnen worden. [39] Als je in Jezus gelooft, dan word je gered.
 [40-41] Eén van de profeten heeft gezegd: «Luister, trotse mensen! De Heer gaat iets bijzonders doen. Jullie willen het niet geloven, maar jullie zullen het meemaken! Jullie zullen stomverbaasd zijn. En dan zullen jullie voor altijd verdwijnen.»
 Vrienden, zorg ervoor dat het met jullie niet zo afloopt.’
 [42] Toen Paulus en Barnabas uit de synagoge weggingen, vroegen de mensen of zij de volgende sabbat terug wilden komen. Dan konden ze nog meer vertellen. [43] Buiten gingen er veel Joden met Paulus en Barnabas mee. Er gingen ook niet-Joden mee die God vereerden. Paulus en Barnabas vertelden aan hen allemaal dat ze moesten blijven geloven in de goedheid van God.","[39] Als je in Jezus gelooft, dan word je gered.","Beste vrienden, ontdek het goede nieuws van Jezus. Hij heeft de dood overwonnen en wil ons redden. Wacht niet langer, luister naar zijn boodschap en geloof. Jullie leven kan hierdoor voorgoed veranderen."
13-9-2024,/leesplannen/dagvers/13-september,Handelingen 13:44-14:7,Strijd,"De spanning waarmee het goede nieuws gepaard gaat, is goed voelbaar in deze hoofdstukken. Het horen van het goede nieuws doet een beroep op je - je moet er wel iets van vinden! Waar Barnabas en Paulus ook komen en het goede nieuws vertellen, overal ontstaat strijd en onenigheid. In de Bijbeltekst vandaag lezen we voor het eerst dat Paulus afstand neemt van de joden en het goede nieuws vooral aan niet-joden gaat vertellen. Paulus zal dat nog een aantal keer doen, zie bijvoorbeeld 18:6 en 19:9. Uiteindelijk zal Paulus bekend worden als de boodschapper voor de niet-joden, ook al zou hij altijd van zijn eigen volk blijven houden (zie bijvoorbeeld Romeinen 9:1-5).","Wat vind jij makkelijker: over je geloof praten met mensen die dicht bij jou staan, of met mensen die je niet kent, en die niets weten over het christelijke geloof?",,ACT.13.44-ACT.14.7,"[44] Op de volgende sabbat kwam bijna iedereen uit de stad luisteren naar het goede nieuws over Jezus. [45] Toen de Joden al die mensen zagen, werden ze jaloers. Ze begonnen slechte dingen te vertellen over Paulus en over alles wat hij zei.
 [46] Maar Paulus en Barnabas waren niet bang. Ze zeiden tegen de Joden: ‘We moesten het goede nieuws over Jezus eerst aan jullie vertellen. Maar jullie willen het niet horen. Jullie willen het eeuwige leven niet krijgen. Daarom vertellen we het goede nieuws nu aan mensen van andere volken. [47] Want in de heilige boeken zegt God tegen ons: «Ik heb jullie uitgekozen om een redder te zijn voor alle volken. Jullie moeten overal op aarde redding brengen.»’
 [48] Toen de niet-Joden dat hoorden, werden ze blij. En ze dankten God voor het goede nieuws. Alle mensen die God voor het eeuwige leven bestemd had, gingen geloven.
 [49] Het goede nieuws over Jezus werd overal in de omgeving bekend. [50] Maar de Joden in Antiochië bleven slechte dingen vertellen over Paulus en Barnabas. Ze gingen zelfs naar de leiders van de stad en naar de rijke vrouwen die God vereerden. Toen mochten Paulus en Barnabas niet langer in de stad blijven. Zo zorgden de Joden ervoor dat Paulus en Barnabas uit het gebied weggejaagd werden.
 [51] Paulus en Barnabas veegden het stof van de stad van hun voeten. Zo lieten ze zien dat de mensen daar een verkeerde keus gemaakt hadden. Toen gingen ze naar de stad Ikonium.
 [52] De nieuwe gelovigen in Antiochië waren blij. De heilige Geest was steeds in hen.
 [1] Ook in Ikonium gingen Paulus en Barnabas op sabbat naar de Joodse synagoge. En door alles wat zij vertelden, gingen ook in die stad veel Joden en niet-Joden geloven. [2] Maar er waren ook Joden die niet naar Paulus en Barnabas wilden luisteren. En zij zorgden ervoor dat de mensen die niet geloofden, een hekel kregen aan de mensen die wel geloofden.
 [3] Paulus en Barnabas bleven een tijd in Ikonium. Ze waren niet bang. Ze vertrouwden op de Heer en vertelden over zijn goedheid. De Heer zorgde ervoor dat ze wonderen konden doen. Zo liet hij zien dat hun boodschap waar was.
 [4] De inwoners van de stad raakten verdeeld in twee groepen. De ene groep steunde de Joden, en de andere groep steunde de apostelen. [5] Toen maakte de eerste groep plannen om Paulus en Barnabas te mishandelen en te doden. Daar deden Joden en niet-Joden aan mee, samen met hun leiders. [6] Maar Paulus en Barnabas hoorden wat zij van plan waren, en vluchtten weg. Ze gingen naar de steden Lystra en Derbe, en naar andere plaatsen in het gebied Lykaonië. [7] Overal vertelden ze het goede nieuws over Jezus.
","[48] Toen de niet-Joden dat hoorden, werden ze blij. En ze dankten God voor het goede nieuws. Alle mensen die God voor het eeuwige leven bestemd had, gingen geloven.","Ga de uitdaging van het verspreiden van het goede nieuws aan! Doe als Paulus en Barnabas, wees moedig en deel je geloof met mensen dichtbij en ver weg. Grijp je kans en breng verandering!"
14-9-2024,/leesplannen/dagvers/14-september,Handelingen 14:8-20,God aanbidden,"God gebruikt Paulus en Barnabas om wonderen te doen, maar zij zijn niet degene die aanbeden moeten worden. Ook in de kerk ligt het gevaar altijd op de loer dat niet God, maar de boodschaper alle aandacht naar zich toe trekt. Maar Paulus maakt duidelijk: alleen God is het waard om vereerd te worden. Het gaat niet om ons! Het Bijbelgedeelte laat ook zien hoe wispelturig mensen zijn in hun verering. Eerst willen ze offers brengen aan Barnabas en Paulus, maar vervolgens willen ze Paulus stenigen, alleen omdat ze slechte verhalen over hem gehoord hebben.","Het lijntje tussen de verering van God en van mensen kan dun zijn. Ken jij situaties waar dit misgaat - of juist waar het heel goed gaat, omdat de leider steeds naar God verwijst?",,ACT.14.8-ACT.14.20,"[8] In Lystra woonde een man die geen kracht had in zijn voeten. Hij kon al zijn hele leven niet lopen.
 [9] Op een keer zat hij naar een toespraak van Paulus te luisteren. Paulus keek hem aan. Hij zag dat de man geloofde dat hij beter kon worden. [10] Daarom riep hij tegen de man: ‘Kom overeind, en ga staan!’ Meteen sprong de man op en hij begon rond te lopen.
 [11] Toen de mensen zagen wat Paulus gedaan had, begonnen ze in hun eigen taal te roepen: ‘Dit lijken mensen, maar het zijn goden! De goden zijn naar ons toe gekomen!’ [12] Want ze dachten dat Barnabas de Griekse god Zeus was. En ze dachten dat Paulus de god Hermes was, de boodschapper van de goden. Want Paulus hield alle toespraken.
 [13] Vlak bij de stad was een tempel van Zeus. De priester van de tempel kwam meteen naar de poort van de stad. Hij bracht stieren mee met bloemenkransen om hun nek. Hij en de andere mensen wilden die stieren offeren aan Paulus en Barnabas.
 [14] Toen Barnabas en Paulus begrepen wat er ging gebeuren, schrokken ze vreselijk. Ze duwden de mensen aan de kant [15] en riepen: ‘Wat doen jullie nu? Wij zijn mensen, net als jullie! Wij vertellen juist dat je geen goden moet vereren die niet bestaan. Jullie moeten alleen de levende God vereren. Hij heeft de hemel en de aarde gemaakt, en de zee en alles wat daar leeft. [16] Tot nu toe werd God alleen door de Joden vereerd, en andere volken vereerden hun eigen goden. [17] Toch heeft God ook voor jullie gezorgd. Hij zorgde dat het koren kon groeien, dat jullie eten hadden en gelukkig waren.’
 [18] Met die woorden konden Paulus en Barnabas de mensen nog maar net tegenhouden. Anders hadden de inwoners van Lystra hun een offer gebracht.
 [19] Terwijl Paulus en Barnabas in Lystra waren, kwamen er Joden uit Antiochië en Ikonium. Zij vertelden slechte dingen over Paulus, en de inwoners van Lystra luisterden naar hen.
 Toen probeerden ze Paulus te doden. Ze gooiden net zo lang stenen naar hem tot ze dachten dat hij dood was. Daarna sleepten ze hem de stad uit. [20] Maar toen de christenen om hem heen kwamen staan, kwam Paulus overeind. En hij ging de stad weer in.
 De volgende dag gingen Paulus en Barnabas weg uit Lystra. Ze reisden naar Derbe.","[15] Jullie moeten alleen de levende God vereren. Hij heeft de hemel en de aarde gemaakt, en de zee en alles wat daar leeft.","Ontdek de echte kracht van geloof en goddelijke verering in Handelingen 14:8-20. Bewonder God, niet menselijke boodschappers. Laat je niet misleiden door valse verhalen. Neem nu deel aan onze levendige jongerendienst, en laat jouw geloof stralen!"
15-9-2024,/leesplannen/dagvers/15-september,Handelingen 14:21-28,Moed houden,"De mensen in Lystra hadden Paulus gestenigd en voor dood achtergelaten. Maar hij staat weer op. Een van de eerste dingen die hij daarna doet is... doorreizen en mensen in andere steden bemoedigen. Houd moed, zeggen Paulus en Barnabas, ook als je veel moeilijkheden meemaakt omdat Gods wereld er nog niet is! In de Bijbeltekst vandaag zien we het belang van de gemeenschap van gelovigen. Samen met de andere christenen bidden, praten en vasten Paulus en Barnabas. Daarna vertrouwen ze erop dat God voor de gelovigen zorgt, ook als zij verder reizen.",Op veel plekken in de wereld hebben christenen met vervolging te maken. Hoe kunnen hun verhalen jou bemoedigen?,,ACT.14.21-ACT.14.28,"[21] In Derbe vertelden Paulus en Barnabas het goede nieuws over Jezus. Ze kregen er veel nieuwe leerlingen. Daarna reisden ze terug naar Lystra, Ikonium en Antiochië. [22] Overal waar ze kwamen, spraken ze met de christenen om hun moed te geven. Ze zeiden: ‘We moeten veel moeilijkheden meemaken voordat we Gods nieuwe wereld kunnen binnengaan. Maar jullie moeten blijven geloven!’
 [23] In elke kerk kozen Paulus en Barnabas mensen uit die leiding konden geven. Daarna gingen ze vasten en bidden tot de Heer. Ze vroegen of hij wilde zorgen voor alle nieuwe gelovigen.
 [24] Paulus en Barnabas reisden verder door Pisidië, en zo kwamen ze in Pamfylië. [25] Daar vertelden ze in de stad Perge het goede nieuws over Jezus. Daarna gingen ze naar de stad Attalia, [26] en van Attalia gingen ze met een schip terug naar Antiochië. In Antiochië waren ze met hun werk begonnen. De christenen in die stad hadden voor hen gebeden en God gevraagd om goed voor hen te zijn. En nu was hun werk klaar.
 [27] Toen Paulus en Barnabas in Antiochië aangekomen waren, riepen ze alle christenen bij elkaar. Ze vertelden alles wat ze met Gods hulp gedaan hadden. En dat God had laten zien dat nu ook mensen van andere volken in Jezus konden geloven.
 [28] Paulus en Barnabas bleven een tijdlang bij de christenen in Antiochië.",[22] We moeten veel moeilijkheden meemaken voordat we Gods nieuwe wereld kunnen binnengaan. Maar jullie moeten blijven geloven!,"Houd moed en vertrouw op God, zelfs in tijden van moeilijkheden. Laat je bemoedigen door de verhalen van christenen over de hele wereld. Blijf geloven, reis met ons mee in de wereld van Paulus en Barnabas. Doe mee!"
16-9-2024,/leesplannen/dagvers/16-september,Psalm 2:1-12,Volken trekken samen,"In het boek Handelingen lees je steeds weer over mensen die in opstand komen tegen de boodschap van de apostelen. De psalm die we vandaag lezen, Psalm 2, is natuurlijk veel ouder dan het boek Handelingen, maar de overeenkomsten zijn boeiend om te zien.
In Psalm 2 gaat het over de relatie tussen God, de koning die Hij heeft uitgekozen, en de andere volken en hun leiders. Het Hebreeuwse woord dat hier is vertaald met 'uitgekozen', is masjiach, 'gezalfde'. Oorspronkelijk dachten de mensen daarbij gewoon aan de daadwerkelijke, menselijke koning, die door een priester werd gezalfd als teken dat God hem had uitgekozen. Later kreeg het woord, en ook deze psalm, een andere betekenis: de messias, de koning die namens God echt orde op zaken zou stellen en echte vrede zou brengen, voor Israël en de hele wereld. De andere volken en hun leiders moeten inzien dat ze niks in te brengen hebben tegen God en zijn Messias.",Wat vind je van het beeld van God die de volken uitlacht?,,PSA.2.1-PSA.2.12,"Psalm 2
 [1-2] Waarom komen alle volken in opstand?
 Waarom verzetten hun koningen zich tegen de Heer
 en tegen de koning die hij uitgekozen heeft?
 Waarom maken die koningen samen slechte plannen?
 Dat is allemaal zinloos!
 [3] Ze roepen: ‘Wij willen niet langer luisteren
 naar de Heer en zijn koning.
 Wij willen vrij zijn!’
 
 [4] Maar de Heer in de hemel lacht om hen,
 hij lacht de volken uit.
 [5] Dan wordt hij woedend, en zij worden bang.
 Hij zegt tegen hen:
 [6] ‘Ik heb mijn koning uitgekozen.
 Hij woont op de Sion, mijn heilige berg.’
 [7] Dit heeft de Heer tegen de koning gezegd:
 ‘Vanaf vandaag ben jij mijn zoon,
 vanaf vandaag ben ik jouw vader.
 En iedereen moet dat weten.
 [8] Alles wat je aan mij vraagt,
 zal ik je geven.
 Jij zult alle volken overwinnen,
 alle landen zullen van jou zijn.
 [9] Je zult je vijanden vernietigen,
 niets blijft er van ze over!’
 
 [10] Koningen van alle volken,
 wees dus verstandig.
 Leiders van alle landen,
 wees dus gehoorzaam.
 [11] Dien de Heer, heb eerbied voor hem.
 Juich voor hem en breng hem eer.
 [12] En eer ook de koning, zijn zoon.
 Anders wordt de Heer woedend.
 Dan loopt het slecht met jullie af!
 
 Gelukkig zijn mensen die hulp zoeken bij de Heer.",[12] Gelukkig zijn mensen die hulp zoeken bij de Heer.,"Ontdek de boeiende overeenkomsten tussen Psalm 2 en Handelingen. Duik in de oude relatie tussen God, zijn gekozen koning en de volken. Hoe interpreteer jij het beeld van God die de volken uitlacht? Deel je gedachten!"
17-9-2024,/leesplannen/dagvers/17-september,Marcus 11:1-11,Erepalmen,"We zijn weer terug in het evangelie volgens Marcus. Jezus staat op het punt om Jeruzalem binnen te trekken. Denk bij het luisteren nog even terug aan gisteren, aan Psalm 2, waarin het ging over de koning die God heeft uitgekozen.
Dit stukje van het evangelie wordt in de kerk meestal met Palmpasen gelezen, de eerste dag van de stille week. Maar op dit moment in het verhaal zijn de mensen nog alles behalve stil: ze juichen voor koning Jezus. Jezus komt Jeruzalem binnen op een ezel, zoals in Zacharia 9:9 ook staat beschreven over de beloofde koning. De mensen juichen, want deze koning is door God gestuurd en zal vrede brengen (Zacharia 9:10). Voor de mensen die geloven dat Hij die beloofde koning is, laat Jezus’ intocht op een ezel al iets zien van hoe het koninkrijk eruit zal zien dat Hij zal brengen: een koninkrijk van vrede en gerechtigheid.","Aan wat voor scènes uit onze tijd denk jij bij de beschrijving van Jezus' intocht? Waarom zouden de mensen zo hard juichen voor artiesten, sporters, enzovoorts?",,MRK.11.1-MRK.11.11,"[1] Jezus en de leerlingen kwamen in de buurt van Jeruzalem. Ze waren vlak bij de dorpen Betfage en Betanië, bij de Olijfberg. Daar stuurde Jezus twee leerlingen vooruit.
 [2] Hij zei tegen hen: ‘Ga naar dat dorp daar. Jullie zullen daar een jonge ezel zien, die staat daar vastgebonden. Er heeft nog nooit iemand op gereden. Maak hem los en breng hem hier. [3] Misschien vraagt er iemand: ‘Wat doen jullie daar?’ Dan moet je zeggen: ‘De Heer heeft deze ezel nodig. Maar hij zal hem snel weer terugbrengen.’’
 [4] De twee leerlingen gingen naar het dorp en vonden de ezel. Hij stond buiten op straat, vastgebonden bij een deur. Ze maakten hem los. [5] Een paar mensen die daar stonden, zeiden: ‘Wat doen jullie daar?’ [6] De leerlingen zeiden wat Jezus hun gezegd had. Toen lieten die mensen hen met rust.
 [7] De leerlingen brachten de ezel bij Jezus. Ze legden hun jassen op de rug van de ezel, en Jezus ging erop zitten.
 [8] Veel mensen legden hun jas op de weg. Anderen plukten takken met bladeren en legden die op de weg. [9] Ze liepen voor Jezus uit en achter hem aan. Ze riepen: ‘Alle eer aan God! Leve de man die door God gestuurd is. [10] Leve het nieuwe koninkrijk van onze voorvader David. Alle eer aan God in de hemel!’
 [11] Jezus en de leerlingen kwamen in Jeruzalem. Jezus ging de tempel in en bekeek daar alles goed. Het was al laat geworden. Daarom ging Jezus met de twaalf leerlingen terug naar Betanië.",[10] Leve het nieuwe koninkrijk van onze voorvader David. Alle eer aan God in de hemel!,"Ontdek de betekenis van Jezus' intocht in Jeruzalem in Marcus 11:1-11. Begrijp de symboliek, vind diepgaande vrede en rechtvaardigheid. Ga aan de slag, vergelijk het met hedendaagse gebeurtenissen en deel je gedachten!"
18-9-2024,/leesplannen/dagvers/18-september,Marcus 11:12-26,Het gaat om de vruchten,"Jezus vervloekt een boom omdat er geen vruchten aan zitten. De volgende dag legt Hij aan zijn leerlingen uit waarom. En die uitleg is voor ons misschien al net zo moeilijk te begrijpen: geloof dat je het al hebt gekregen. Dat klinkt alsof het aan je eigen geloof ligt of iets gebeurt of niet. Maar geloven heeft alles te maken met vertrouwen: vertrouw je op Jezus? Vertrouw je Hem dat Hij het goede zal geven? Als je zo kunt geloven, mag je ook de vruchten ervan plukken en zien dat je geloof werkelijkheid wordt.",Wat maakt het voor jou makkelijk of moeilijk om God te vertrouwen?,,MRK.11.12-MRK.11.26,"[12] De volgende dag gingen Jezus en de leerlingen weer weg uit Betanië. Onderweg kreeg Jezus honger. [13] Hij zag in de verte een vijgenboom vol bladeren. Hij liep erheen. Hij hoopte dat er vijgen aan zouden zitten. Maar hij vond niets, alleen maar bladeren. Want voor vijgen was het niet de goede tijd van het jaar.
 [14] Jezus vervloekte de boom. Hij zei: ‘Niemand zal ooit nog vijgen van jou eten!’ De leerlingen hoorden dat.
 [15] Jezus en de leerlingen kwamen weer in Jeruzalem. Jezus ging de tempel in. Daar zaten handelaars, die geld wisselden en duiven verkochten. Jezus begon de handelaars en hun klanten weg te jagen. De tafels en stoelen van de handelaars gooide hij omver. [16] En hij hield iedereen tegen die met spullen over het tempelplein liep.
 [17] Jezus legde uit waarom hij dat deed. Hij zei: ‘In de heilige boeken staat: «Gods huis is een plaats waar iedereen mag bidden.» Maar jullie hebben het veranderd in een huis van dieven!’
 [18] De priesters en de wetsleraren hoorden wat Jezus zei. Ze dachten na over een plan om hem te doden. Ze waren bang voor hem. Want het hele volk was diep onder de indruk van wat Jezus vertelde.
 [19] ’s Avonds gingen Jezus en de leerlingen de stad weer uit.
 [20] De volgende ochtend kwamen Jezus en de leerlingen weer langs de vijgenboom. Ze zagen dat de boom van onder tot boven verdord was. [21] Petrus herinnerde zich wat Jezus gezegd had. Hij zei: ‘Kijk, meester, dat is de boom die u vervloekt hebt. Die is nu verdord!’
 [22] Jezus zei tegen de leerlingen: ‘Je moet op God vertrouwen. [23] Luister goed naar mijn woorden: Als je iets aan God vraagt, twijfel dan niet, maar geloof dat het zal gebeuren. Dan gebeurt het ook. Zelfs als je tegen die berg daar zegt: ‘Kom van je plaats en laat je in de zee vallen.’
 [24] Daarom zeg ik: Als je iets aan God vraagt, geloof dan dat je het al gekregen hebt. Dan krijg je het ook. [25-26] En als je aan het bidden bent, vergeef dan een ander zijn fouten. Dan zal je hemelse Vader ook jouw fouten vergeven.’","[24] Daarom zeg ik: Als je iets aan God vraagt, geloof dan dat je het al gekregen hebt. Dan krijg je het ook.",Word vandaag deel van ons gesprek. Laat ons weten hoe jij op God vertrouwt en de vruchten van je geloof plukt. Vertrouw je op Jezus dat Hij het goede zal geven?
19-9-2024,/leesplannen/dagvers/19-september,Marcus 11:27-33,Vragen zonder antwoorden,"Het komt ons inmiddels bekend voor: religieuze en politieke leiders die een conflict hebben met Jezus. Dit keer is er een discussie in de tempel in Jeruzalem, de heiligste plek van Israël. Althans: dat zou het moeten zijn, maar de religieuze leiders profiteren maar al te graag mee van de handel in offerdieren die er plaatsvindt - totdat Jezus er een stokje voor steekt. Het gaat opnieuw om de vraag of Jezus van God komt of niet. Jezus laat duidelijk merken dat God Hem het recht geeft om te doen wat Hij doet. Maar antwoord geven op de vraag van de leiders? Dat laat Marcus aan de lezer zelf over.",Wat denk jij over Jezus’ reactie op de vragen die Hem worden gesteld?,,MRK.11.27-MRK.11.33,"[27] Jezus en de leerlingen kwamen weer in Jeruzalem. Ze waren in de tempel. De priesters, de wetsleraren en de leiders van het volk kwamen naar Jezus toe. [28] Ze zeiden: ‘U doet alsof u mag bepalen wat er hier gebeurt! Maar wie heeft u dat recht gegeven?’
 [29-30] Jezus zei: ‘Ik heb eerst een vraag voor jullie. Johannes de Doper doopte mensen. Deed hij dat uit zichzelf of in opdracht van God? Geef mij antwoord. Dan zal ik daarna antwoord geven op jullie vraag.’
 [31] De priesters, de wetsleraren en de leiders van het volk overlegden met elkaar. Ze zeiden: ‘Stel dat we zeggen: ‘Johannes doopte in opdracht van God.’ Dan zegt Jezus natuurlijk: ‘Waarom geloofden jullie hem dan niet?’ [32] Maar stel dat we zeggen: ‘Johannes doopte uit zichzelf.’ Dan komen we in moeilijkheden. Want het hele volk gelooft dat Johannes een profeet van God is.’
 [33] Daarom gaven ze dit antwoord: ‘We weten het niet.’ Toen zei Jezus: ‘Dan zeg ik ook niet wie mij het recht gegeven heeft om deze dingen te doen.’",[29-30] Jezus zei: ‘Ik heb eerst een vraag voor jullie. Johannes de Doper doopte mensen. Deed hij dat uit zichzelf of in opdracht van God?’,Ben je een jonge volwassene en ben je nieuwsgierig naar het antwoord op de vraag of Jezus van God komt of niet? Overdenk Marcus 11:27-33 en ontdek Jezus' reactie zelf. Laat ons weten wat je denkt!
20-9-2024,/leesplannen/dagvers/20-september,Marcus 12:1-12,Gelijkenis begrepen,"Jezus vertelt een voorbeeldverhaal over een wijngaard. De religieuze leiders snappen dat het voorbeeld over henzelf gaat: zij zijn de moordenaars. Het past in het beeld dat Marcus laat zien: Jezus kan niet ontkomen aan het lot dat Hem te wachten staat. Hij zal ter dood worden gebracht. Het voorbeeld dat Jezus geeft, gaat vooral over Israël en de slechte leiders in de tijd van Jezus. Maar je kunt de wijngaard ook zien als een beeld voor de hele wereld. God heeft de wereld gemaakt, maar Hij wil dat wij ervoor zorgen, op een manier die recht doet aan Gods bedoeling. Wij zijn werknemers, geen eigenaren.",Hoe zorg jij voor recht en gerechtigheid op het stukje van de wereld waar jij invloed op hebt?,,MRK.12.1-MRK.12.12,"[1] Jezus sprak tegen de priesters, de wetsleraren en de leiders van het volk. Hij gaf hun een voorbeeld. Hij zei: ‘Een man heeft een wijngaard. Hij bouwt er een muur omheen, en maakt een bak om de druiven in te persen. Ook bouwt hij een toren voor het bewaken van de wijngaard. Dan verhuurt hij de wijngaard aan boeren, en gaat zelf op reis.
 [2] In de tijd van de oogst stuurt de man een knecht naar de wijngaard. Die moet bij de boeren een deel van de opbrengst ophalen. [3] Maar de boeren grijpen die knecht. Ze slaan hem en ze sturen hem weg met lege handen.
 [4] Dan stuurt de man een andere knecht naar de wijngaard. Maar de boeren slaan die knecht in zijn gezicht en ze beledigen hem. [5] De man stuurt een derde knecht. Maar de boeren slaan die knecht dood. Zo gaat het ook met alle andere knechten. Sommigen worden in elkaar geslagen, anderen worden vermoord.
 [6] Dan heeft de man alleen nog zijn zoon, van wie hij veel houdt. Die stuurt hij als laatste naar de wijngaard. Want de man denkt: Voor mijn zoon zullen de boeren wel respect hebben.
 [7] Maar de boeren zeggen tegen elkaar: ‘Kijk, daar komt de zoon. Hij zal al het bezit van zijn vader krijgen. Kom, we slaan hem dood! Dan is de wijngaard van ons.’ [8] De boeren grijpen de zoon. Ze slaan hem dood, en gooien zijn lichaam de wijngaard uit.’
 [9] Jezus zei: ‘Wat zal de eigenaar van de wijngaard nu doen? Hij zal zelf komen. Hij zal de boeren doden, en de wijngaard aan anderen geven.’
 [10] Jezus zei verder: ‘Jullie kennen deze tekst uit de heilige boeken toch wel: «De bouwers gooiden één van de stenen weg. Maar dat werd juist de belangrijkste steen van het gebouw. [11] God heeft dat zo bepaald. En de mensen kunnen het niet begrijpen.»’
 [12] De priesters, de wetsleraren en de leiders van het volk snapten dat het voorbeeld van de boeren over hen ging. Ze waren bang dat de mensen nu boos op hen zouden worden. Daarom lieten ze Jezus daar staan en liepen ze weg. Ze maakten een plan om hem gevangen te nemen.",[10] Jezus zei verder: Jullie kennen deze tekst uit de heilige boeken toch wel: De bouwers gooiden één van de stenen weg. Maar dat werd juist de belangrijkste steen van het gebouw.,"Jongvolwassenen, sta op en zorg voor jouw deel van de wereld. Doe recht aan Gods bedoeling. Wees meer dan een werknemer, toon leiderschap. Ben jij al bezig met recht en gerechtigheid? Laat je horen!"
21-9-2024,/leesplannen/dagvers/21-september,Marcus 12:13-27,Ieder het zijne,"Jezus praat met verschillende groepen Joden, zoals de farizeeën en de sadduceeën. Ze hebben hun eigen opvattingen over het geloof en de Joodse wet en eigen ideeën over godsdienst en politiek. Belangrijker dan de verschillen is wat Jezus antwoordt: geef aan de machthebbers van deze wereld wat van hen is, en geef aan God wat van God is. Geloof in God als een God van levende mensen, ook na de dood. En het allerbelangrijkste: houd van God én van de mensen om je heen evenveel als van jezelf.",Welke van deze drie antwoorden van Jezus brengt voor jou Gods nieuwe wereld het meest dichtbij?,,MRK.12.13-MRK.12.27,"[13] De leiders stuurden een paar farizeeën en dienaren van koning Herodes naar Jezus toe. Die moesten proberen om Jezus iets te laten zeggen dat strafbaar was. [14] Ze kwamen bij Jezus en zeiden: ‘Meester, u spreekt altijd de waarheid. U zegt geen andere dingen om mensen een plezier te doen, of omdat u bang bent. U vertelt altijd precies wat God van ons wil. Zeg eens, mogen wij belasting betalen aan de keizer of niet?’
 [15] Maar Jezus wist dat ze met die vraag een slechte bedoeling hadden. Hij zei: ‘Jullie willen mij in de val laten lopen! Vooruit, laat mij eens een geldstuk zien.’ [16] De farizeeën en de dienaren gaven hem een geldstuk. Toen zei Jezus: ‘Wie staat er op deze munt?’ Ze antwoordden: ‘De keizer.’
 [17] Toen zei Jezus: ‘Geef aan de keizer wat voor de keizer is. En geef aan God wat voor God is.’ Hun mond viel open van verbazing over dat antwoord.
 [18] Toen kwamen er sadduceeën naar Jezus toe. Sadduceeën geloven niet dat de mensen zullen opstaan uit de dood. Ze zeiden tegen Jezus: [19] ‘Meester, in de wet van Mozes staat deze regel: «Het kan gebeuren dat een man sterft zonder kinderen, en dat zijn vrouw alleen achterblijft. Dan moet de broer van die gestorven man trouwen met de weduwe. Hij moet zorgen dat er een kind komt voor zijn gestorven broer.»
 [20] Maar stel: Er zijn zeven broers. De oudste trouwt. Maar hij sterft zonder kinderen, en zijn vrouw blijft alleen achter. [21] Dan trouwt de tweede broer met de vrouw. Maar ook hij sterft zonder kinderen. Met de derde broer gaat het net zo. En met de anderen ook. [22] Alle zeven broers sterven zonder kinderen. Als laatste sterft de vrouw. [23] Nu is onze vraag: Wat gebeurt er als de mensen opstaan uit de dood? Met wie zal die vrouw dan getrouwd zijn? Want alle zeven broers zijn met haar getrouwd geweest!’
 [24] Jezus antwoordde de sadduceeën: ‘Jullie hebben het helemaal fout! Jullie begrijpen de heilige boeken niet. En jullie begrijpen niet hoe machtig God is. [25] Als de mensen opstaan uit de dood, dan leven ze niet meer als getrouwde mensen. Dan leven ze zoals de engelen in de hemel.’
 [26] Jezus zei verder: ‘Jullie geloven niet dat de mensen zullen opstaan uit de dood. Maar jullie kennen het verhaal over de brandende doornstruik in het boek van Mozes toch wel? Daar zegt God tegen Mozes: «Ik ben de God van Abraham, Isaak en Jakob.» [27] God is geen God van dode mensen, maar van levende mensen. Jullie hebben het dus helemaal fout.’",[17] Toen zei Jezus: ‘Geef aan de keizer wat voor de keizer is. En geef aan God wat voor God is.’ Hun mond viel open van verbazing over dat antwoord.,"Verken de boodschappen van Jezus in Marcus 12:13-27 en ontdek welk antwoord Gods nieuwe wereld voor jou dichterbij brengt. Dive in, laat je mening horen en verrijk je geloof. Klik hier!"
22-9-2024,/leesplannen/dagvers/22-september,Psalm 88:1-19,Duisternis,"God is geen God van dode mensen, maar van levende mensen', zei Jezus in het tekstgedeelte van gisteren. In de psalm van vandaag lezen we over iemand die de dood dichtbij is, en wanhopig roept om God.
Bij het boek Psalmen denken we misschien vooral aan liederen om God te loven. Maar bijna een derde van de psalmen zijn juist klaagliederen: liederen waarin de dichter of een hele groep het uitschreeuwt naar God, omdat ze merken dat hun ervaringen niet overeenkomen met Gods goedheid. Meestal zie je in zo'n psalm ergens een omslagpunt: de spreker merkt dat God Hem helpt en dankt Hem daarvoor. Maar in Psalm 88 blijft het duister. Dat kan een onbevredigend gevoel geven - grijpt God dan echt niet in? Maar voor mensen die bijvoorbeeld worstelen met depressie is het heel herkenbaar: misschien is God er wel, maar ze merken er niets van. Ook die ervaring brengt de Bijbel onder woorden.",Wat zou jij op moeilijke momenten willen uitroepen naar God?,,PSA.88.1-PSA.88.19,"Psalm 88
 [1] Een lied van de Korachieten. Voor de zangleider. Op de wijs van het lied ‘De fluit’. Een lied van de Ezrachiet Heman.
 [2] Heer, mijn God, red mij!
 Overdag roep ik naar u,
 in de nacht wacht ik op antwoord.
 [3] Luister naar mijn gebed,
 hoor hoe ik om hulp roep.
 [4] Ik ben ziek van ellende,
 ik ben al bijna in het land van de dood.
 
 [5] Ik heb geen kracht meer.
 Het is alsof ik al in mijn graf lig,
 [6] door iedereen verlaten.
 Het is alsof ik bij de doden hoor,
 eenzaam en door iedereen vergeten.
 Aan de doden denkt u niet meer,
 u beschermt hen niet meer.
 
 [7] Het is alsof u mij begraven hebt,
 in het donker onder de grond.
 [8] Uw woede is een zware last voor mij,
 een last die op mij drukt.
 [9] Mijn vrienden willen me niet meer kennen,
 ze schrikken als ze mij zien.
 Uw woede houdt me gevangen.
 Nergens zie ik licht.
 [10] Heer, mijn ogen doen pijn van het huilen,
 ik doe mijn handen omhoog naar u,
 de hele dag roep ik naar u.
 
 [11] Voor de doden doet u geen wonderen,
 zij staan niet op om voor u te zingen.
 [12] In het graf spreekt niemand over uw liefde,
 in het land van de dood denkt niemand aan uw trouw.
 [13] Daar in het donker weet niemand van uw wonderen,
 daar is alles vergeten,
 daar ziet niemand uw goedheid.
 
 [14] Maar ik, ik roep naar u, Heer,
 elke ochtend bid ik tot u.
 [15] Heer, waarom hoort u mij niet,
 waarom verbergt u zich voor mij?
 [16] Ik ben ongelukkig,
 heel mijn leven al ben ik dicht bij de dood.
 Uw woede maakt me wanhopig.
 
 [17] U straft mij met uw woede,
 u maakt me doodsbang.
 U vernietigt mij.
 [18] Elke dag weer voel ik uw woede,
 overal om mij heen.
 [19] Niemand wil mij meer kennen,
 het donker is mijn enige vriend.","[14] Maar ik, ik roep naar u, Heer, elke ochtend bid ik tot u.",Voel je je verloren in het donker van de wanhoop? Ontdek hoe de Psalmen je gevoelens verwoorden en vindt troost in de eeuwige woorden van God. Verken Psalm 88 en deel je ervaringen met ons.
23-9-2024,/leesplannen/dagvers/23-september,Exodus 19:1-8,Eén verlangen,"Maak jij je soms ook zorgen over allerlei groepen in de samenleving die lijnrecht tegenover elkaar lijken te staan? De komende dagen lezen Bijbelteksten die juist verbinden, ook op moeilijke momenten.
Het leven was onzeker voor de Israëlieten. Ze waren vertrokken uit een situatie van heftige onderdrukking, maar nog niet aangekomen op een plek waar ze veilig konden settelen. De onrust weerspiegelt zich in hun onderlinge verhoudingen. Er is veel gemopper en gedoe. Dan komen ze bij de Sinai. En daar spreekt God tegen Mozes. Wat vindt God het belangrijkst? Juist! Dat het volk zich aan het verbond houdt en zijn woorden ter harte neemt. Als Mozes die boodschap via de stamhoofden doorgeeft, komen alle mensen samen.
Heel even is er geen verschil van mening meer. Ze antwoordden uit als één mond: ‘We zullen alles doen wat de HEER heeft gezegd.’",Over welke dingen zouden christenen volgens jou ook nu nog met één mond moeten spreken?,,EXO.19.1-EXO.19.8,"[1-2] De Israëlieten vertrokken uit Refidim en gingen naar de Sinai-woestijn. Toen ze daar aankwamen, was het precies twee maanden geleden dat ze uit Egypte vertrokken waren. Ze zetten hun tenten op vlak bij de berg Sinai.
 [3] Mozes klom de berg op, naar God toe. De Heer gaf hem opdracht om namens hem tegen de Israëlieten te zeggen: [4] ‘Jullie hebben gezien wat ik, de Heer, met de Egyptenaren gedaan heb. En jullie hebben gemerkt dat ik jullie snel en veilig hier bij mij gebracht heb. [5] Nu moeten jullie goed naar mij luisteren. En jullie moeten je houden aan de afspraken met mij. Dan zullen jullie een kostbaar bezit voor mij zijn. De hele aarde is van mij, en alle volken zijn van mij. [6] Maar jullie zijn echt mijn volk. Jullie zijn heilig, jullie zullen mij dienen.’
 Dat moest Mozes tegen de Israëlieten gaan zeggen.
 [7] Mozes ging terug. Toen hij weer bij de Israëlieten was, riep hij de leiders van het volk bij zich. Hij vertelde hun alles wat de Heer gezegd had. [8-9] Toen antwoordde het hele volk: ‘We zullen alles doen wat de Heer gezegd heeft.’
 Mozes ging terug naar de Heer. De Heer zei: ‘Ik zal dicht bij je komen, in een donkere wolk. Dan kan het volk het ook horen als ik met je spreek. En dan zullen ze voor altijd vertrouwen in jou hebben.’ Daarna vertelde Mozes aan de Heer wat het volk gezegd had.",[5a] Nu moeten jullie goed naar mij luisteren. En jullie moeten je houden aan de afspraken met mij. Dan zullen jullie een kostbaar bezit voor mij zijn.,"Sta jij ook wel eens stil bij je rol in de maatschappij? Lees de komende dagen mee met Bijbelteksten die verbinden op moeilijke momenten. Voel de verbondenheid, juist nu!"
24-9-2024,/leesplannen/dagvers/24-september,2 Kronieken 20:1-16,Samen bidden,"De situatie was nijpend voor koning Josafat. Zouden hij en zijn volk de aanval van de vijanden kunnen afslaan? Hij stelt onverwachte prioriteiten: hij brengt niet in eerste instantie zijn soldaten op de been, maar kondigt een vastendag aan. Overal vandaan komen de burgers samen, om God om raad te vragen. Ze komen samen en bidden.
 In die setting van urgentie en verlangen naar Hem antwoordt God hen en Hij verandert hun situatie ten goede.",Durf jij je urgente problemen bij God te brengen vóór je zelf iets gaat ondernemen? Zou je dat samen met anderen doen?,,2CH.20.1-2CH.20.16,"[1] Een tijd later gingen de Moabieten en de Ammonieten op weg om koning Josafat aan te vallen. Er gingen ook Meünieten mee.
 [2] Josafat kreeg hierover bericht van zijn boodschappers. Zij zeiden: ‘Er is een groot leger naar u op weg! Ze komen uit Edom, aan de overkant van de Dode Zee. En ze zijn al in Chaseson-Tamar.’ (Dat is een andere naam voor Engedi.)
 [3] Josafat schrok toen hij dat hoorde. Hij wilde de Heer om hulp vragen. Hij gaf het bevel dat alle mensen in Juda een tijd moesten vasten. [4-5] Uit alle steden van Juda kwamen de mensen naar het nieuwe plein voor de tempel in Jeruzalem. Ze kwamen de Heer om hulp vragen.
 Toen ging Josafat voor het volk staan, [6] en zei: ‘Heer, God van onze voorouders! U regeert vanuit de hemel over alle koninkrijken op aarde. U bent sterk en machtig, niemand kan u overwinnen. [7] U bent onze God. U hebt de vroegere inwoners van dit land weggejaagd. En u hebt het land voor altijd gegeven aan uw volk Israël, de nakomelingen van uw vriend Abraham.
 [8] De Israëlieten gingen in het land wonen, en ze bouwden er een tempel voor u. Ze zeiden: [9] ‘Steeds als er bij ons een ramp gebeurt, dan zullen we naar deze tempel komen. Steeds als u ons straft met oorlog, ziekte of hongersnood, dan komen we naar u toe, Heer. Want u woont in de tempel. Als we u dan om hulp smeken, luister dan naar ons en help ons!’
 [10] Toen onze voorouders uit Egypte weggingen, mochten ze van u niet door Ammon, Moab en de Seïr-bergen in Edom reizen. Ze zijn toen om die landen heen gereisd, en hebben de inwoners van die gebieden niet gedood. [11] En kijk eens wat de Ammonieten, de Moabieten en de bewoners van de Seïr-bergen ons nu aandoen! Ze willen ons wegjagen uit uw land, het land dat u aan ons gegeven hebt.
 [12] U bent onze God. Straf hen! Wij kunnen dit grote leger dat ons aanvalt, niet tegenhouden. We zijn daar niet sterk genoeg voor. We weten niet wat we moeten doen. Maar we vertrouwen op u.’
 [13] Alle inwoners van Juda stonden voor de tempel van de Heer, ook de vrouwen en de kinderen. [14] Tussen al die mensen stond de Leviet Jachaziël, uit de familie van Asaf. Jachaziël was een zoon van Zecharja. Zecharja was een zoon van Benaja. Benaja was een zoon van Jeïël. Jeïël was een zoon van Mattanja.
 De geest van de Heer kwam in Jachaziël, [15] en hij zei: ‘Luister goed, inwoners van Juda en Jeruzalem. En luister goed, koning Josafat. Dit zegt de Heer: ‘Jullie hoeven niet bang te zijn voor het grote leger van de vijand. Ze zullen niet tegen jullie vechten, maar tegen mij. [16] Ze komen hiernaartoe over de Sis-pas. Morgen moeten jullie hun tegemoet gaan. Dan zullen jullie hen tegenkomen in het dal aan de rand van de Jeruel-woestijn.","[6] ‘Heer, God van onze voorouders! U regeert vanuit de hemel over alle koninkrijken op aarde. U bent sterk en machtig, niemand kan u overwinnen.","Durf jij je problemen bij God te brengen, voordat je zelf actie onderneemt? Sluit je aan, kom samen en bid. Samen onze kracht vinden in gebed kan situaties ten goede veranderen! #SamenBidden #VeranderingKomt"
25-9-2024,/leesplannen/dagvers/25-september,Nehemia 7:72-8:12,Heimwee,"Onder leiding van Nehemia keert een grote groep Israëlieten terug naar hun eigen land. Zodra ze een dak boven hun hoofd hebben, raken ze ook geïnteresseerd in hun oorspronkelijke religie. Wat stond er ook alweer in de wet? Hoe was vroeger in hun eigen land de tempeldienst georganiseerd?
 Ezra haalt het boek tevoorschijn. Wat een sensatie! Eindelijk worden de woorden van God voorgelezen. Uren en uren staan ze daar. Als het dan even later ook nog uitgelegd wordt, zijn ze diep geraakt.
 Ze zijn in tranen. Misschien omdat de teksten een diep heimwee naar God in hen wakker geroepen hebben. Misschien ook wel omdat ze zich realiseren dat ze zich tot nu toe niet aan de wetten gehouden hebben.
 Maar hun leiders gaan niet mee in het gejammer: ‘Wees niet bedroefd, want de vreugde die de HEER u geeft, is uw kracht’ (vers 10). Het gevolg is een groot volksfeest waarin de mensen samen eten en drinken omdat ze als volk de woorden weer hebben gehoord en begrepen.",Welke reactie roept het lezen van Gods woorden in jou op?,,NEH.7.72-NEH.8.12,"[72] Toen gingen de priesters, de Levieten, de andere mensen die in de tempel werkten en de rest van de Israëlieten terug naar hun eigen steden.’
 Op de eerste dag van de zevende maand
 [1-2] kwamen de Israëlieten allemaal naar het plein voor de Waterpoort. Ze vroegen aan Ezra, die priester en schrijver was, of hij het boek met de wet van Mozes wilde halen. In dat boek stonden alle wetten en regels die de Heer aan de Israëlieten gegeven had.
 Ezra haalde het wetboek en liet het zien aan alle mensen die daar bij elkaar waren. Alle mannen, vrouwen en kinderen die oud genoeg waren om de wet van Mozes te begrijpen, zagen het boek.
 [3-5] Op het plein voor de Waterpoort ging Ezra op een houten podium staan. Dat podium was speciaal voor hem gemaakt. Naast hem, aan zijn rechterkant, stonden Mattitja, Sema, Anaja, Uria, Chilkia en Maäseja. Aan zijn linkerkant stonden Pedaja, Misaël, Malkia, Chasum, Chasbaddana, Zecharja en Mesullam. Omdat Ezra hoger stond dan het volk, kon iedereen hem zien. Toen hij het boek opende, ging iedereen staan. Ezra begon hardop voor te lezen uit het boek. Hij las de hele dag, en iedereen luisterde ernaar.
 [6] Ezra dankte de Heer, de grote God. Het hele volk hield de handen omhoog en antwoordde: ‘Amen, amen.’ Daarna knielden alle mensen, en ze bogen diep voor de Heer.
 [7] Toen het volk weer was gaan staan, legden een paar Levieten uit wat de wetten betekenden. Die Levieten waren Jesua, Bani, Serebja, Jamin, Akkub, Sabbetai, Hodia, Maäseja, Kelita, Azarja, Jozabad, Chanan en Pelaja. [8] De ene Leviet las eerst luid en duidelijk een stuk voor uit het boek met de wet van God. En daarna legde een andere Leviet het stuk uit. Zo kon iedereen begrijpen wat er voorgelezen werd.
 [9] Toen het volk hoorde wat er in het wetboek stond, moest iedereen huilen. Maar Nehemia, de provinciebestuurder, zei: ‘Huil niet.’ En ook Ezra en de Levieten die de wetten voorgelezen en uitgelegd hadden, zeiden dat het volk niet moest huilen. Ze zeiden: ‘Deze dag is een heilige dag, een dag ter ere van de Heer, jullie God! Daarom moeten jullie niet verdrietig zijn. [10] Ga thuis een feestelijke maaltijd klaarmaken met lekker eten en drinken. En deel je feestmaal met mensen die niets hebben. Want dit is een heilige dag, een dag ter ere van de Heer. Droog je tranen, en wees blij met wat de Heer voor jullie doet. Hij geeft jullie steeds nieuwe kracht!’ [11] De Levieten vroegen de mensen om rustig te blijven en op zo’n bijzondere dag niet verdrietig te zijn.
 [12] Toen ging iedereen naar huis om te eten en te drinken. En ze deelden hun feestmaal met anderen. Ze maakten er een groot en vrolijk feest van. Want ze hadden goed begrepen wat Ezra en de Levieten gezegd hadden.","[10] Ga thuis een feestelijke maaltijd klaarmaken met lekker eten en drinken. En deel je feestmaal met mensen die niets hebben. Want dit is een heilige dag, een dag ter ere van de Heer. Droog je tranen, en wees blij met wat de Heer voor jullie doet. Hij geeft jullie steeds nieuwe kracht!'",Ontdek de kracht van vreugde in Nehemia 7:72-8:12. Ontdek hoe diepgaande woorden een hele gemeenschap raakten en samenbrachten. Wat doet het lezen van Gods woorden met jou? Ontdek het nu!
26-9-2024,/leesplannen/dagvers/26-september,Johannes 6:60-68,Scheiding,"De reactie op de woorden van Jezus is divers. Veel mensen gaan weg, ze geloven ze niet. Jezus zegt tegen zijn leerlingen: ‘Willen jullie soms ook weggaan?’ Het klinkt bijna als een voorstel.
 Het antwoord van Petrus is in de wij-vorm. Hij spreekt namens de anderen: ‘Naar wie zouden we moeten gaan, Heer? U spreekt woorden die eeuwig leven geven’ (vers 68). En hoewel hij dit namens de anderen uitspreekt, kriebelt het bij één van hen. Judas houdt het niet uit. Hij houdt het niet uit bij de dingen die Jezus zegt en leert. En omdat hij het met die woorden niet uithoudt, verlaat hij de sociale kring van de leerlingen. Tijdens een gezamenlijke maaltijd vertrekt hij. Zijn einde is eenzaam. Ver van God, ver van zijn vrienden.",Soms brengt Gods woord scheiding tussen mensen. Heb je dat wel eens meegemaakt? Hoe zou je kunnen reageren?,,JHN.6.60-JHN.6.68,"[60] Veel volgelingen van Jezus die dat hoorden, zeiden: ‘Dit gaat te ver! Hier kunnen we niet naar luisteren!’ [61] Jezus wist dat ze protesteerden, en hij zei tegen hen: ‘Jullie ergeren je aan mijn woorden. [62] Maar stel dat jullie de Mensenzoon omhoog zien gaan naar de plaats waar hij vandaan gekomen is. Zullen jullie mij dan geloven?
 [63] Het aardse bestaan kan jullie niet redden. Alleen de heilige Geest geeft het eeuwige leven. Als je mijn woorden gelooft, zul je de heilige Geest krijgen, en zul je leven. [64] Maar sommigen van jullie geloven mijn woorden niet.’ Jezus wist namelijk vanaf het begin wie er niet in hem zouden geloven. En hij wist ook wie hem zou uitleveren aan zijn vijanden.
 [65] Toen zei Jezus: ‘Ik heb jullie al gezegd: De Vader brengt de mensen die bij mij horen, naar mij toe. Alleen zij kunnen bij mij komen.’
 [66] Toen liepen veel volgelingen van Jezus weg. Ze gingen niet langer met hem mee. [67] En Jezus vroeg aan de twaalf leerlingen: ‘Willen jullie soms ook weggaan?’
 [68] Simon Petrus antwoordde: ‘Heer, naar wie zouden wij toe moeten gaan? U spreekt woorden die eeuwig leven geven!","[68] Heer, naar wie zouden wij toe moeten gaan? U spreekt woorden die eeuwig leven geven!","Heb je wel eens gemerkt hoe woorden een kloof kunnen creëren, zelfs tussen dierbaren? In Johannes 6:60-68 zien we volgelingen Jezus verlaten vanwege zijn harde woorden. Hoe zou jij reageren? Ontdek waarom Petrus, ondanks alles, bij Jezus bleef."
27-9-2024,/leesplannen/dagvers/27-september,Handelingen 8:26-40,Gedoopt,"De Ethiopiër, op zijn zoektocht naar het ware geloof, en Filippus, op missie om mensen over Jezus te vertellen: ze vinden elkaar rond de woorden van het Oude Testament. Normaal gesproken zouden ze elkaar nooit ontmoet hebben: een ander volk, een andere sociale klasse, geen enkel raakvlak. Maar de Geest brengt hen samen. En dan vinden ze elkaar in het gezamenlijk lezen van de profetieën. De Ethiopische man omarmt na uitleg van Filippus het geloof in Jezus.
 Zonder uitstel komen ze samen tot een radicale stap. Zomaar, in wat water langs de weg, wordt de Ethiopiër gedoopt. De Ethiopiër en Filippus – ze blijven niet lang samen, maar deze intensieve ontmoeting rond het woord van God zorgt ervoor dat ze allebei met vreugde hun levenspad vervolgen.","Heb je wel eens ervaren dat je heel blij werd van samen Bijbellezen? Wanneer was dat, en wat gebeurde er toen?",,ACT.8.26-ACT.8.40,"[26-27] Een engel van de Heer zei tegen Filippus: ‘Je moet op reis gaan. Ga naar de weg die van Jeruzalem naar de stad Gaza loopt. Zorg dat je daar midden op de dag bent.’
 Filippus deed wat de engel zei. De weg was verlaten. Maar opeens kwam er iemand aan. Het was een man uit Ethiopië, een belangrijke ambtenaar van de koningin van dat land. Hij was het hoofd van de koninklijke schatkamers. De man was in Jeruzalem geweest om de God van Israël te eren. [28] En nu was hij op de terugweg. Hij zat in zijn reiswagen te lezen in het boek van de profeet Jesaja.
 [29] De heilige Geest zei tegen Filippus: ‘Ga naar de man in die wagen toe.’ [30] Filippus liep er snel heen. Hij hoorde de man hardop lezen en vroeg: ‘Begrijpt u wat u leest?’ [31] De man antwoordde: ‘Nee, want niemand legt het mij uit.’ Toen vroeg hij Filippus om in de wagen te stappen en naast hem te komen zitten.
 [32] De man las het volgende voor uit het boek Jesaja: «Hij zweeg, hij deed zijn mond niet open. Hij was zo stil als een lam dat geschoren wordt. Hij werd meegenomen als een schaap dat geslacht gaat worden. [33] De mensen hebben hem slecht behandeld, maar God heeft hem gered. Nu is zijn leven op aarde voorbij. Wie zal er nog over hem vertellen?»
 [34] De man vroeg aan Filippus: ‘Over wie zegt de profeet dat? Gaat het over hemzelf of over iemand anders?’ [35] Toen vertelde Filippus hem dat het over Jezus ging. En hij legde hem de tekst uit. Zo vertelde hij hem het goede nieuws.
 [36-37] Onderweg kwamen ze bij een plaats waar water was. De man zei tegen Filippus: ‘Kijk, ik zie daar water. Mag ik gedoopt worden?’ [38] Toen liet Filippus de wagen stoppen, en ze gingen samen het water in. Daar doopte Filippus de man.
 [39] Toen ze uit het water kwamen, werd Filippus meegenomen door de Geest van de Heer. De man uit Ethiopië zag hem niet meer. Daarna reisde de man verder, blij en gelukkig.
 [40] Intussen was Filippus in de stad Azotus gekomen. Daarvandaan reisde hij naar de stad Caesarea. Onderweg vertelde hij in alle steden het goede nieuws over Jezus.",[35] ‘Over wie zegt de profeet dat? Gaat het over hemzelf of over iemand anders?’ Toen vertelde Filippus hem dat het over Jezus ging.,"Heb je wel eens ervaren dat je hart vervuld werd met vreugde tijdens het samen lezen van de Bijbel? Herinner je je een moment waarop de woorden je echt raakten, net zoals het verhaal van de Ethiopiër en Filippus? Deel je ervaring!"
28-9-2024,/leesplannen/dagvers/28-september,Handelingen 17:1-4,Diversiteit,"Als Paulus en Silas aankomen in Tessalonica (het huidige Thessaloniki) zoeken ze eerst de mensen op die sociaal gezien het dichtst bij hen staan: Joodse mensen in de synagoge. Samen bestuderen ze de geschreven teksten. Sommigen vertrekken (vers 5), maar er is ook een groep mensen die blijft. En die is verrassend divers: allerlei Grieken haken aan, en vrouwen uit de hogere kringen van de maatschappij. Taal- en cultuurgrenzen spelen geen rol. Mensen herkennen de broeder of zuster in de niet-logische ander. Zo ontstaat er een nieuwe gemeenschap. Dat is nog steeds zo. Gods woord verbindt over onze ‘natuurlijke’ grenzen heen.",Heb jij wel eens in de Bijbel gelezen en daarover gesproken met iemand van een andere culturele achtergrond? Wat heeft het je opgeleverd?,,ACT.17.1-ACT.17.4,"[1] Paulus en zijn vrienden reisden via de steden Amfipolis en Apollonia naar de stad Tessalonica. Daar was een Joodse synagoge. [2] Zoals altijd ging Paulus daar op sabbat naartoe. Drie sabbatten lang sprak hij met de Joden over teksten uit de heilige boeken. [3] Hij legde de teksten uit. Hij maakte duidelijk dat de messias moest lijden en opstaan uit de dood. En hij zei: ‘Die Jezus, over wie ik steeds vertel, dat is de messias.’
 [4] Sommige Joden gingen in Jezus geloven. Zij sloten zich aan bij Paulus en Silas. Ook veel niet-Joden die God vereerden, gingen geloven. En een grote groep belangrijke vrouwen uit de stad.","[3] Hij legde de teksten uit. Hij maakte duidelijk dat de messias moest lijden en opstaan uit de dood. En hij zei: ‘Die Jezus, over wie ik steeds vertel, dat is de messias.’",In de verscheidenheid van culturen vertelt Handelingen 17:1-4 ons een tijdloos verhaal: hoe Paulus en Silas in Tessalonica woorden deelden die grenzen overstegen. God's boodschap verbindt ons immers over alle grenzen heen. Heb jij ooit de Bijbel besproken met iemand van een andere cultuur? Wat bracht het jou?
29-9-2024,/leesplannen/dagvers/29-september,Psalm 119:105-112,Een lamp en een licht,"Heb je iets opgestoken van de themaweek over verbinding? Vandaag gaan we door met de gewone lezingen, en wel met een stukje van Psalm 119: een psalm waarin de dichter zijn liefde (ja, echt), voor Gods wetten verwoordt.
Het zijn bekende woorden, waar ook een lied van is gemaakt: 'Uw woord is een lamp voor mijn voet en een licht op mijn pad'. In een omgeving waar altijd wel ergens licht vandaan komt, vergeet je bijna hoe verloren je bent als het echt donker is. Een zaklamp, de lamp van je telefoon of zelfs een klein kaarse maakt dan een wereld van verschil. Dat is precies wat Gods woord doet, volgens de psalmist. Het woord van God geeft richting, het helpt je op weg, ook in donkere tijden. De dichter bedoelt trouwens niet dat Gods Woord een instant antwoord geeft op al je problemen. Maar wel dat je, als je je er steeds weer in verdiept, langzaam maar zeker leert aanvoelen wat de juiste weg is.","Wat doe jij om je te (blijven) verdiepen in Gods woord, als richtlijn voor je leven?",,PSA.119.105-PSA.119.112,"[105] Uw woorden zijn voor mij als een lamp in het donker,
 als een licht in mijn leven.
 [106] Ik zal me houden aan uw goede wetten,
 dat beloof ik plechtig.
 
 [107] Heer, ik moet zo veel lijden.
 Houd mij in leven, zoals u beloofd hebt.
 [108] Heer, neem mijn danklied aan,
 en leer mij wat uw regels zijn.
 
 [109] Steeds ben ik in gevaar,
 maar uw wet vergeet ik niet.
 [110] Ik doe precies wat u van mij wilt,
 ook al proberen slechte mensen mij te grijpen.
 
 [111] Ik heb alleen maar uw woorden,
 en daar ben ik heel blij mee.
 Dat is mijn enige bezit, voor altijd.
 [112] Ik wil graag doen wat u van mij vraagt,
 mijn hele leven lang.","[105] Uw woorden zijn voor mij als een lamp in het donker, als een licht in mijn leven.","Welkom terug, lieve mensen! Na een inspirerende themaweek over verbinding, gaan we vandaag verder met een vertrouwde lezing uit Psalm 119. Laat je aanspreken door de woorden van de dichter, die Gods wetten beschrijft als een licht in donkere tijden. Wat doe jij om je te verdiepen in Gods woord en zo je pad te verlichten?"
30-9-2024,/leesplannen/dagvers/30-september,Johannes 10:1-10,Herkenbare stem,"In deze tekst gebruikt Jezus twee beelden om iets over zijn rol te zeggen. Allereerst het beeld van een herder. Jezus is als een herder die door de schapen wordt herkend. Omdat de schapen de herder herkennen, volgen ze hem. Daarnaast vergelijkt Jezus zichzelf met de deur van de schaapskooi. Schapen die in de schaapskooi verbleven, gingen via de deur naar binnen en naar buiten. Mensen kunnen Gods nieuwe wereld, zijn koninkrijk binnenkomen door via de deur te gaan. Via Jezus, de deur, kunnen mensen het koninkrijk van God binnengaan.",Zie jij jezelf als een schaap dat de stem van de herder zou herkennen? Waarom wel of niet?,/berichten/bijbelvertalen-een-eigen-getuigenis,JHN.10.1-JHN.10.10,"[1] Jezus zei: ‘Luister heel goed naar mijn woorden: Stel dat iemand een stal met schapen binnengaat. En hij gaat niet door de deur, maar hij klimt in het geheim naar binnen. Dan is het een dief of een rover.
 [2] Maar de herder gaat door de deur naar binnen. [3] Voor hem maakt de bewaker de deur open. Dan roept de herder de schapen die bij zijn kudde horen. De schapen luisteren naar zijn stem. De herder noemt hun namen, en neemt ze mee naar buiten.
 [4] Als alle schapen buiten zijn, loopt de herder voor ze uit. De schapen volgen hem, want ze kennen zijn stem. [5] Ze zullen niet achter een vreemde aan lopen. Daar lopen ze juist van weg, omdat ze zijn stem niet kennen.’
 [6] De woorden van Jezus hadden een diepere betekenis. Maar de mensen begrepen die betekenis niet.
 [7] Toen zei Jezus: ‘Luister heel goed naar mijn woorden: Je kunt mij vergelijken met de deur waar de schapen doorheen gaan.
 [8] Er zijn al eerder mensen bij de schapen gekomen, voordat ik kwam. Maar dat waren allemaal dieven en rovers, en de schapen hebben niet naar hen geluisterd. [9-10] Die dieven wilden de schapen stelen, doden en opeten. Maar ik ben gekomen om de schapen naar buiten te brengen, naar plaatsen met veel gras. Dat betekent: ik ben gekomen om mensen het eeuwige leven te geven. Want ik ben de deur naar het eeuwige leven. Wie in mij gelooft, wordt gered.’",[11] Jezus zei: ‘Ik ben de goede herder. Luister! Een goede herder geeft zijn leven om zijn schapen te redden.,"Stel je voor: Je wandelt door een weide en hoort ineens een bekende stem die je roept. Zou jij de herder herkennen en hem volgen? Ontdek vandaag, aan de hand van Johannes 10:1-10, hoe herkenning en vertrouwen elkaar ontmoeten."
1-10-2024,/leesplannen/dagvers/1-oktober,Johannes 10:11-21,De goede herder,"Heb je wel eens goed naar een kudde schapen gekeken? Voor de meeste mensen lijkt het ene schaap dan precies op het andere. Maar niet voor de herder. Die kent elk schaap en zorgt ervoor dat ze veilig zijn. Hij zorgt voor groen, vers gras en voldoende water en verzorgt hun wonden. Iemand die de schapen niet kent en alleen voor het geld werkt, doet dat niet. Het beeld van God als herder voor zijn volk komt vaak voor in het Oude Testament. Denk aan Psalm 23 of Ezechiël 34. Dat Jezus zichzelf nu vergelijkt met de herder voor de mensen van Israël én daarbuiten roept daarom bij de toehoorders veel vragen op.",Ervaar jij weleens dat God als een herder voor jou zorgt? Hoe dan?,,JHN.10.11-JHN.10.21,"[11] Jezus zei: ‘Ik ben de goede herder. Luister! Een goede herder geeft zijn leven om zijn schapen te redden. [12-13] Maar iemand die ervoor betaald wordt om op de schapen van een ander te passen, doet dat niet. Dat is geen echte herder. Hij zorgt niet goed voor de schapen, want ze zijn niet van hem. Als er een wolf aan komt, laat zo iemand de schapen in de steek en vlucht weg. Dan valt de wolf de schapen aan en jaagt ze uit elkaar.
 [14-15] Ik ben de goede herder. Zoals een herder voor zijn schapen zorgt, zo zorg ik voor de mensen die bij mij horen. Ik geef mijn leven voor die mensen. Want ik ken hen, en zij kennen mij. Net zoals ik de Vader van dichtbij ken, en zoals hij mij van dichtbij kent.
 [16] Ook buiten Israël zijn er mensen die bij mij horen. Ook voor hen moet ik zorgen. En ook zij zullen naar mij luisteren en mijn volgelingen worden. Alle mensen die bij mij horen, zullen één grote kudde met één herder zijn.’
 [17] Jezus zei: ‘De Vader houdt van mij, omdat ik doe wat hij van mij vraagt. Ik geef mijn leven weg. Maar dat doe ik om het daarna weer terug te halen. [18] Niemand kan mijn leven van mij afpakken, ik geef het zelf. Want ik heb de macht om mijn leven te geven, en ik heb de macht om mijn leven terug te halen. Dat is wat mijn Vader van mij vraagt.’
 [19] De Joden waren het weer niet eens over de woorden van Jezus. [20] De meesten zeiden: ‘Hij heeft een kwade geest in zich, hij is gek! Waarom luisteren jullie nog naar hem?’ [21] Maar anderen zeiden: ‘Hij praat niet als iemand die gek is. En een gek kan geen mensen genezen!’","[14-15] Ik ben de goede herder. Zoals een herder voor zijn schapen zorgt, zo zorg ik voor de mensen die bij mij horen. Ik geef mijn leven voor die mensen. Want ik ken hen, en zij kennen mij.","Heb je wel eens goed naar een kudde schapen gekeken? Terwijl ze voor anderen identiek lijken, ziet de herder hun unieke karakter en zorgt hij liefdevol voor hen. Voel jij je soms ook beschermd en geleid door God als de goede herder?"
2-10-2024,/leesplannen/dagvers/2-oktober,Johannes 10:22-30,Cruciale vraag,"De uitspraken die Jezus doet, zorgen voor verdeeldheid. Daarom willen de mensen weten: is Jezus de Messias op wie iedereen heeft gewacht, of niet? Jezus antwoordt dat de Vader en Hij één zijn. Oftewel: Jezus staat nog dichter bij God dan de Messias. Hij is zelf God! Deze uitspraak vinden sommigen zo godslasterlijk dat zij stenen oppakken om Jezus te doden. Zij begrijpen (nog) niet wie Jezus is. Jezus legt uit wat Hij doet: Hij zal de schapen die bij God de Herder horen eeuwig leven geven. Jezus stelt zijn toehoorders indirect de vraag: hoor jij bij de schapen die het eeuwige leven zullen ontvangen?",Hoe zou jij deze vraag beantwoorden?,,JHN.10.22-JHN.10.30,"[22] Het was winter. In Jeruzalem werd het Tempelfeest gevierd. [23] Jezus liep rond in de tempel, in de Zuilengang van Salomo. [24] De Joden kwamen om hem heen staan, en zeiden: ‘Hoe lang houdt u ons nog in spanning? Vertel ons eerlijk of u de messias bent!’
 [25] Jezus zei: ‘Dat heb ik jullie al verteld, maar jullie geloven mij niet. Kijk naar alle wonderen die ik doe namens mijn Vader. Dan weet je dat ik het ben. [26] Maar jullie geloven dat niet, omdat jullie niet bij mij horen.
 [27] De mensen die bij mij horen, luisteren wel naar mij. Ik ken hen, en zij volgen mij. [28] Ik zorg ervoor dat ze gered worden, ik geef hun het eeuwige leven. En niemand kan hen bij mij weghalen. [29-30] Want mijn Vader heeft mij de hoogste macht gegeven. De Vader en ik zijn samen één. En niemand kan God, de Vader, iets afnemen.’","[28] Ik zorg ervoor dat ze gered worden, ik geef hun het eeuwige leven. En niemand kan hen bij mij weghalen.","Stel jezelf de cruciale vraag uit Johannes 10:22-30: Hoor jij bij de schapen die Jezus eeuwig leven belooft? In het hart van de winter, tijdens het Tempelfeest in Jeruzalem, daagt Jezus ons uit met zijn antwoord..."
3-10-2024,/leesplannen/dagvers/3-oktober,Jeremia 33:1-11,Hopeloos?,"De komende dagen maken we een uitstapje naar verschillende teksten uit het Oude Testament. We beginnen met een stukje uit Jeremia, uit de tijd wanneer de Babyloniërs voor de poorten van Jeruzalem staan en alles uitzichtloos lijkt.
De stad Jeruzalem ligt vol met doden. Jeremia zit nog steeds in de gevangenis. Huizen en paleizen zijn afgebroken. Op het eerste gezicht lijkt de situatie hopeloos. Maar er is hoop. God belooft namelijk herstel en een nieuw begin. Wat er ook is gebeurd - niets gebeurde buiten Hem om. Hij vergeeft. Hij herstelt. Hij is machtig. De situatie in Jeruzalem lijkt het einde van de stad te zijn, maar niets is minder waar. Het einde is pas het einde als het goed is: als er vrede en geluk is in de stad en God aanbeden wordt.",Er is hoop! Hoe kijk jij naar de toekomst van de wereld? Heeft je geloof daar iets mee te maken?,,JER.33.1-JER.33.11,"[1] Jeremia zat nog steeds gevangen in de kazerne bij het paleis. Voor de tweede keer kreeg hij daar een boodschap van de Heer.
 [2] De Heer zei tegen hem: ‘Ik ben de Heer, de God van Israël. Lang geleden heb ik alles bepaald. Toen heb ik besloten wat er nu zal gebeuren, en mijn besluit staat vast. [3] Jeremia, vraag me wat er gaat gebeuren, dan zal ik je antwoord geven. Ik ga je belangrijke dingen vertellen. Dingen die voor mensen verborgen zijn, en die ook jij niet weet.
 [4] Dit zeg ik, de Heer, de God van Israël, over Jeruzalem: De inwoners hebben huizen en paleizen afgebroken om de stadsmuur te versterken. Ze vochten tegen de Babyloniërs, die de stad aanvielen. [5] Maar omdat ik zo boos was op Jeruzalem, heb ik de inwoners gedood. Nu ligt de stad vol met doden. Ik heb Jeruzalem in de steek gelaten, omdat de mensen daar zo slecht zijn.
 [6] Maar luister nu: Ik zorg ervoor dat Jeruzalem weer opgebouwd wordt. Er zullen weer mensen in de stad kunnen wonen. Dan zal ik laten zien dat ze voor altijd veilig zijn en in vrede kunnen leven.
 [7] Ik zal ervoor zorgen dat het weer goed gaat met Juda en met Israël. Alles wordt weer net als vroeger. [8] Mijn volk heeft zich slecht gedragen en zich tegen mij verzet. Maar ik zal al hun fouten vergeven. Ik zal hun schuld wegnemen.
 [9] Ik zal weer blij zijn met Jeruzalem. Alle volken op aarde zullen horen hoe goed ik ben voor mijn stad. En ze zullen eerbied en respect voor mij hebben. Ze zullen zien dat ik zorg voor vrede en geluk in de stad. Ze zullen zien hoe machtig ik ben. En ze zullen beven van schrik.’
 [10] De Heer zegt: ‘Luister, inwoners van Juda. Jullie zeggen: ‘Ons land is verwoest. De steden van Juda zijn vernietigd. De straten van Jeruzalem zijn leeg, er leeft geen mens of dier meer.’
 [11] Maar dit zeg ik over jullie land: Er zullen weer vrolijke stemmen klinken. Er zal weer feestgevierd worden, er zullen weer liederen gehoord worden. De mensen zullen zingen: ‘Dank de machtige Heer, want hij is goed! Zijn liefde blijft altijd bestaan.’ Dan worden er weer offers naar de tempel gebracht. Want dit zeg ik, de Heer: Ik zorg ervoor dat het weer goed gaat met het land, net als vroeger.’",[8] Mijn volk heeft zich slecht gedragen en zich tegen mij verzet. Maar ik zal al hun fouten vergeven. Ik zal hun schuld wegnemen.,"**Hopeloos? Ontdek hoop in Jeremia 33!** In dagen van onzekerheid en wanhoop, biedt Jeremia 33 krachtige woorden van hoop en herstel. Ontdek hoe geloof zelfs de meest uitzichtloze situaties kan transformeren."
4-10-2024,/leesplannen/dagvers/4-oktober,Jeremia 33:12-18,Goede koning,"In en rond Jeruzalem is er nu geen schaap meer te tellen, ze zijn allemaal dood. Maar er zal een tijd komen, belooft God aan Jeremia, dat de herders hun schapen laten uitrusten in de gebieden rond Jeruzalem. En er zal een koning komen, uit de familie van David. In het Nieuwe Testament lezen we over herders in de velden bij Bethlehem, die de wacht houden over hun kudde. Zij horen als eerste dat er een redder geboren is in Bethlehem, de stad van koning David (Lucas 2:8-13). En in Johannes 10, de tekst die we een ppaar dagen geleden lazen, vergelijkt Jezus Zichzelf met een goede herder. Bijzonder, hoe alle lijntjes in de Bijbel steeds weer bij elkaar komen!","De nieuwe koning zal eerlijk en goed zijn voor iedereen. Als een goede herder, die zorgt voor zijn schapen. Hoe lees jij deze tekst, met de tekst over Jezus als goede herder nog in je achterhoofd?",,JER.33.12-JER.33.18,"[12] De machtige Heer zegt: ‘Nu is het land verwoest, en ook alle steden. Er leeft geen mens of dier meer. Maar er zullen in het land weer groene velden zijn. Daar zullen herders hun schapen laten uitrusten. [13] Ze zullen hun schapen weer tellen, overal in het land. In het bergland en heuvelland, in de Negev-woestijn, in het gebied Benjamin, rond Jeruzalem, en rond alle steden van Juda.’
 [14] De Heer zegt: ‘Er komt een nieuwe tijd. Dan zal gebeuren wat ik aan Israël en Juda beloofd heb. [15] Dan zorg ik ervoor dat er een nieuwe koning komt uit de familie van David. Ik zal hem zelf uitkiezen. Hij zal eerlijk rechtspreken. Hij zal iedereen goed en rechtvaardig behandelen.
 [16] Dan wordt Jeruzalem genoemd ‘De Heer is onze redder’. Want in die tijd zal ik mijn volk redden. Dan zullen de inwoners van Jeruzalem in vrede leven.
 [17] Dit zeg ik, de Heer: Er zal altijd een nakomeling van David koning van Israël zijn. [18] En de Levieten zullen mij altijd als priester dienen. Zij zullen de offers brengen: offers om op het altaar te verbranden, graanoffers en offers voor een feestmaal.’",[16] Dan wordt Jeruzalem genoemd ‘De Heer is onze redder’. Want in die tijd zal ik mijn volk redden. Dan zullen de inwoners van Jeruzalem in vrede leven.,"Stel je eens voor: in een land vol verwoesting en leegte, belooft God een nieuwe tijd van herleving en vrede – een koning uit de lijn van David, een goede herder. Hoe resoneert dit met Jezus als onze goede herder?"
5-10-2024,/leesplannen/dagvers/5-oktober,Jeremia 33:19-26,Beloften van God,"De mensen in Jeruzalem vinden het moeilijk te geloven dat God nog steeds iets met ze te maken wil hebben. Alles wat ze om zich heen zien, lijkt het tegendeel te bewijzen. Maar niemand kan iets veranderen aan de beloften die God heeft gedaan. Ze komen niet altijd letterlijk uit, of op de manier die de mensen verwachtten. Nadat de Babyloniërs Jeruzalem veroverd hadden, zat er lange tijd geen koning op de troon van David. Maar God trekt zijn beloften niet in. Uiteindelijk kwam er een Koning om Gods nieuwe wereld voor altijd te stichten en leiden: Jezus Christus.",Zijn er gebeurtenissen in je leven of in de wereld die jou aan het twijfelen brengen? Hoe kan deze tekst je dan helpen?,,JER.33.19-JER.33.26,"[19] De Heer zei tegen Jeremia: [20] ‘Ik, de Heer, zeg: Ik heb de tijden van de dag en de nacht bepaald. Niemand kan die veranderen. [21] En net zo kan niemand iets veranderen aan mijn beloftes. Ik heb David beloofd dat er altijd één van zijn nakomelingen koning van Israël zal zijn. En ik heb de Levieten beloofd dat ze altijd mijn priesters zullen zijn.
 [22] Ik zorg ervoor dat de nakomelingen van David niet te tellen zullen zijn, net als de sterren aan de hemel. Ook de Levieten, die mij dienen, zullen niet te tellen zijn, net als het zand bij de zee.’
 [23] De Heer zei tegen Jeremia: [24] ‘Je hebt toch wel gehoord wat de mensen zeggen? Ze zeggen: ‘De Heer wil niet meer de God van Israël en Juda zijn. Hij had die volken zelf uitgekozen. Maar nu zijn ze niet meer het volk van God, ze tellen niet meer mee!’
 [25] Maar dit zeg ik, de Heer: Ik heb de tijden van de dag en de nacht bepaald, en de plaats van de hemel en de aarde. Dat zal altijd zo blijven. [26] Net zo zullen Israël en Juda altijd mijn volk blijven. Want ik heb beloofd dat het volk van Abraham, Isaak en Jakob altijd blijft bestaan. En ik heb beloofd dat ik steeds een nakomeling van David zal aanwijzen als koning van mijn volk.
 Ik zal ervoor zorgen dat het weer goed gaat met mijn volk. Ik zal weer medelijden met hen hebben.’","[20] ‘Ik, de Heer, zeg: Ik heb de tijden van de dag en de nacht bepaald. Niemand kan die veranderen. En net zo kan niemand iets veranderen aan mijn beloftes.","Heb je ooit momenten in je leven ervaren waarin je twijfelde aan je pad of de gebeurtenissen om je heen? De woorden uit Jeremia 33:19-26 herinneren ons eraan dat Gods beloften, zoals de onveranderlijke tijd van dag en nacht, altijd blijven gelden, ongeacht onze omstandigheden."
6-10-2024,/leesplannen/dagvers/6-oktober,Psalm 122:1-9,Vredesmars,"Deze psalm is onderdeel van de pelgrimspsalmen (Psalm 120-134): liederen voor mensen die op weg zijn naar de tempel in Jeruzalem. In die tijd is de tempel nog niet verwoest. In Psalm 122 komen de pelgrims aan in Jeruzalem; ze zijn onder de indruk van de sterke en stevige muren. Toch konden deze muren geen vrede garanderen. Eeuwenlang is er veel gevochten over en in Jeruzalem. De tempel is voor de tweede keer verwoest en nooit meer herbouwd. De psalm roept ons op om te bidden voor de vrede van Jeruzalem, want het is de plek waar het huis van God ooit was.",Bid jij wel eens voor de vrede van Jeruzalem? Waarom wel of niet?,,PSA.122.1-PSA.122.9,"Psalm 122
 [1] Een lied van David. Voor de reis naar Jeruzalem.
 Ik was heel blij toen mijn vrienden mij vroegen:
 ‘Ga je mee naar het huis van de Heer?’
 [2] En nu staan we echt in Jeruzalem,
 binnen de muren van de stad.
 
 [3] Jeruzalem is prachtig gebouwd,
 met sterke en stevige muren.
 [4] De stammen van Israël komen er bij elkaar.
 Zij zijn het volk van de Heer,
 ze brengen hem eer.
 Zo doen ze wat hij wil.
 [5] Jeruzalem is de stad van David.
 Zijn nakomelingen regeren daar,
 en ze spreken recht over het volk.
 
 [6] Bid om vrede en rust voor Jeruzalem,
 voor mensen die houden van deze stad.
 [7] Laat er vrede zijn in de stad,
 laat er rust zijn binnen de muren.
 
 [8] Ik bid om vrede in de stad,
 want daar wonen mijn familie en vrienden.
 [9] Ik bid om geluk voor Jeruzalem,
 want daar staat de tempel,
 het huis van de Heer, onze God.","[6] Bid om vrede en rust voor Jeruzalem, voor mensen die houden van deze stad. Laat er vrede zijn in de stad, laat er rust zijn binnen de muren.","Stel je voor: je bent op weg naar een plek vol geschiedenis en spiritualiteit, een plaats waar de muren verhalen vertellen en elke steen een gebed draagt. Psalm 122 roept ons op om te bidden voor de vrede van Jeruzalem. Bid jij mee?"
7-10-2024,/leesplannen/dagvers/7-oktober,Deuteronomium 15:1-11,Geef zoveel als je kunt,"Vandaag gaan we een stuk terug in de tijd: naar de wetten die God via Mozes aan het volk van Israël geeft, vlak voordat ze het beloofde land binnentrekken.
Niemand hoeft arm te zijn in het land dat God aan Abraham, Isaak en Jakob heeft beloofd. Want God heeft goede regels gegeven, zodat ongelijkheid geen kans krijgt. Maar mochten er dan toch mensen in armoede terecht komen, geef dan zoveel als je kunt, zegt God. Niet omdat het in de kleine lettertjes staat, maar 'van harte'. Help elkaar! En elk zevende jaar vervallen alle schulden. Als er dan toch scheve bezitsverhoudingen zijn ontstaan, worden die op dat moment rechtgetrokken.",Op welke manier help jij mensen die arm zijn of het moeilijk hebben? Geef je zovel als je kunt? Waarom wel of niet?,,DEU.15.1-DEU.15.11,"[1] Mozes zei verder tegen de Israëlieten: ‘Elk zevende jaar geldt voor iedereen deze regel: schulden hoeven niet te worden terugbetaald. [2] Dus als iemand een schuld bij jou heeft, mag je dat geld niet terugvragen. Je mag iemand uit je eigen volk niet dwingen om zijn schuld terug te betalen. Dat heeft de Heer zo bepaald. [3] Je mag wel geld terugvragen van een vreemdeling, maar niet van iemand uit je eigen volk.
 [4] Trouwens, als jullie in het land wonen dat de Heer jullie geeft, hoeft niemand van jullie arm te zijn. Want de Heer zal voor jullie zorgen. [5] Maar dan moeten jullie wel naar hem luisteren, en je houden aan de regels die ik jullie vandaag geef. [6] Dan zal de Heer jullie rijk en gelukkig maken, zoals hij beloofd heeft. Dan lenen jullie geen geld meer van andere volken, maar vragen zij geld aan jullie. Dan heersen andere volken niet meer over jullie, maar dan heersen jullie over hen.
 [7] Misschien zijn er toch arme mensen in de steden die de Heer, jullie God, zal geven. Denk dan niet alleen aan jezelf. Wees niet gierig, [8] maar geef iemand die arm is, alles wat hij nodig heeft. [9] Denk niet: Het zevende jaar komt eraan, het jaar waarin niemand meer schulden terug hoeft te betalen. Ik ga geen geld meer uitlenen.
 Het is slecht om zo te denken en iemand die arm is, niets te geven! Als zo iemand dan bij God klaagt omdat je hem niets geeft, zal de Heer je zeker straffen. [10] Geef dus aan de armen. Doe het van harte en geef ze veel. Dan zal de Heer, je God, je rijk en gelukkig maken, en je helpen bij alles wat je doet.
 [11] Er zullen altijd arme mensen zijn in jullie land. Daarom geef ik jullie deze regel: Help iedereen die arm is of het moeilijk heeft. Geef zo veel als je kunt.","[10] Geef dus aan de armen. Doe het van harte en geef ze veel. Dan zal de Heer, je God, je rijk en gelukkig maken, en je helpen bij alles wat je doet.","Een samenleving waarin niemand arm hoeft te zijn, zoals Mozes het ooit verkondigde aan de Israëlieten. In de wereld die God aan Abraham, Isaak en Jakob beloofde, riep Hij ons op om te delen van harte en schulden kwijt te schelden. Hoe geef jij terug?"
8-10-2024,/leesplannen/dagvers/8-oktober,Deuteronomium 15:12-23,Niets tekort,"De regels en richtlijnen van God zijn ervoor bedoeld dat mensen het goed hebbben, dat ze niets tekortkomen. Als je goed bent voor anderen, zal God je gelukkig maken, zo luidt de belofte. Zorg daarom goed voor de mensen die voor je werken, zegt God. Als het echt niet anders kan, mag je mensen voor half loon laten werken (slaven), maar dan is er altijd uitzicht op vrijheid na zes jaar werken. Bij allles moeten de mensen in gedachten houden dat ze zelf slaven zijn geweest in Egypte - die ervaring moet ervoor zorgen dat ze anderen niet uitbuiten.","Er zijn veel slaven in onze moderne tijd - mensen en kinderen zonder hoop op vrijheid, die werken voor een veel te laag loon. Let deze week eens extra bewust op de spullen die en het eten dat je koopt - hoe draag jij bij aan een slaafvrije wereld?",,DEU.15.12-DEU.15.23,"[12] Stel dat iemand van het volk zichzelf aan jou verkoopt. Dan moet hij zes jaar als slaaf voor je werken. Maar in het zevende jaar moet je hem vrijlaten. Dat geldt voor mannen en voor vrouwen.
 [13] En als je die slaaf dan de vrijheid geeft, mag je hem niet met lege handen laten gaan. [14] Geef hem een deel van het bezit dat de Heer je gegeven heeft: een paar schapen of geiten, en ook graan en wijn. [15] Vergeet niet dat jullie zelf slaaf geweest zijn in Egypte. En dat de Heer jullie toen bevrijd heeft! Daarom geef ik jullie vandaag die regel.
 [16] Maar stel dat de slaaf niet weg wil, omdat hij het goed heeft bij jou en je familie. [17] Dan moet je met een scherpe pin een gaatje maken in zijn oor. Dan blijft hij voor altijd jouw slaaf. Met een slavin moet je precies hetzelfde doen.
 [18] Misschien vind je het moeilijk om een slaaf te laten gaan. Maar denk dan aan alles wat hij voor je gedaan heeft! Hij heeft zes jaar lang hard voor je gewerkt. Net zo hard als een arbeider, maar dan voor de helft van het geld. Laat die slaaf dus vrij! Dan zal de Heer, je God, je rijk en gelukkig maken. En hij zal je helpen bij alles wat je doet.
 [19] Je moet elk mannelijk kalfje, lammetje of geitje dat het eerst geboren is, offeren aan de Heer, je God. Zo’n kalf mag je niet gebruiken voor het werk op het land. En zo’n lammetje of geitje mag je niet scheren.
 [20] Je moet die dieren slachten en opeten. Doe dat samen met je hele familie. Dat moet elk jaar gebeuren op de plaats die de Heer, jullie God, uitkiest.
 [21] Maar stel dat zo’n dier niet goed kan lopen. Of dat het blind is, of een ander gebrek heeft. Dan mag je het niet offeren aan de Heer, [22] maar moet je het opeten in je eigen stad. Daar mag iedereen ervan eten, ook mensen die onrein zijn. Dan gelden dezelfde regels als voor het eten van het vlees van herten. [23] Maar jullie mogen geen vlees eten waar nog bloed in zit. Je moet het bloed eerst laten wegstromen in de grond.’",[15] Vergeet niet dat jullie zelf slaaf geweest zijn in Egypte. En dat de Heer jullie toen bevrijd heeft! Daarom geef ik jullie vandaag die regel.,**Stel je voor dat jouw dagelijkse keuzes levens kunnen veranderen**—zo luidt de Bijbelse les uit Deuteronomium 15:12-23. In onze moderne tijd werken nog steeds te veel mensen en kinderen zonder hoop op vrijheid voor een hongerloon. Help mee en let bewuster op jouw aankopen.
9-10-2024,/leesplannen/dagvers/9-oktober,Leviticus 23:1-14,Feesten,"God geeft als regel dat er feest wordt gevierd. Het is een belangrijke opdracht. Meerdere keren per jaar zijn er grote feesten, en elke week is er een dag de tijd om te ontspannen, te vieren, te danken. De nadruk ligt op 'samen vieren', 'niet werken' en feestvieren 'ter ere van de Heer'. De feesten helpen, naast veel plezier, ook om te blijven herdenken Wie God is (de bevrijder en de schepper) en wat Hij heeft gedaan.",Heb jij een favoriet (christelijk) feest? Hoe vier je dit feest het liefst?,,LEV.23.1-LEV.23.14,"[1] De Heer zei verder tegen Mozes: [2] ‘Zeg tegen de Israëlieten: ‘Nu volgen er regels over de feestdagen voor de Heer. Het zijn heilige dagen, die jullie samen moeten vieren.
 [3] Zes dagen mogen jullie werken, maar op de zevende dag is het sabbat. Dan mag er beslist niet gewerkt worden. Jullie moeten die heilige dag samen vieren. Die regel geldt overal, waar jullie ook wonen. Het is een feestdag ter ere van de Heer.
 [4] Ook de andere feesten moeten jullie samen vieren. Het zijn heilige dagen. Alle feesten moeten op vaste dagen gevierd worden.
 [5] Op de veertiende dag van de eerste maand, als het avond wordt, moeten jullie een lam offeren. Dat lam is bestemd voor de paasmaaltijd ter ere van de Heer.
 [6] De volgende dag begint het Feest van het Brood zonder Gist, ter ere van de Heer. Zeven dagen lang moeten jullie dan brood zonder gist eten. [7-8] En elke dag moet er een offer gebracht worden aan de Heer.
 De eerste en de zevende dag van dat feest zijn heilige dagen. Die moeten jullie samen vieren. Op die dagen mogen jullie niet werken.’’
 [9] De Heer zei verder tegen Mozes: [10] ‘Zeg tegen de Israëlieten: ‘Over een tijd wonen jullie in het land dat de Heer jullie zal geven. Het eerste koren dat je dan van het land haalt, moet je naar de priester brengen. [11] Dat koren moet de priester op de dag na de sabbat omhooghouden bij het grote altaar. Dan zal de Heer het als offer aannemen.
 [12] Tegelijk met het koren moeten jullie ook een ram aanbieden aan de Heer. De ram moet één jaar oud zijn. Hij moet gezond zijn en mag geen gebreken hebben. Het dier moet helemaal verbrand worden als offer voor de Heer.
 [13] Verder moeten jullie ook een graanoffer brengen van 5 kilo fijn meel, gemengd met olijfolie. Zo’n offer heeft een heerlijke geur. Het is een geschenk voor de Heer, dat hij graag aanneemt. Er hoort ook een wijnoffer van 2 liter wijn bij.
 [14] Na de oogst moeten jullie van het eerste koren meteen een offer aan jullie God brengen. Pas daarna mag je zelf graan van de nieuwe oogst eten, of graan gebruiken om brood te bakken.
 Die regels gelden voor altijd. Ook al jullie nakomelingen moeten zich eraan houden, waar ze ook wonen.","[3] Zes dagen mogen jullie werken, maar op de zevende dag is het sabbat. Dan mag er beslist niet gewerkt worden. Jullie moeten die heilige dag samen vieren. Die regel geldt overal, waar jullie ook wonen. Het is een feestdag ter ere van de Heer.","Wat betekent feestvieren voor jou? Voor de Israëlieten waren feesten meer dan alleen vreugdevolle bijeenkomsten; ze waren heilige dagen om samen de Heer te eren en te genieten van rust. Welke (christelijke) feesten zijn voor jou bijzonder, en hoe vier je deze graag?"
10-10-2024,/leesplannen/dagvers/10-oktober,Leviticus 23:15-22,Afhankelijk,"De eerste graanoogst en de beste dieren moesten naar God gebracht worden. Als een teken van dankbaarheid, maar ook een daad van geloof dat God aan Israël zal geven wat het nodig heeft. Keer op keer worden zij door het brengen van de offers eraan herinnerd dat God voorziet en dat zij in alles in afhankelijkheid leven van Hem. Ook het niet volledig oogsten van de akker, maar het laten staan van de randen, was een praktische herinnering dat God omziet naar de armen.",In onze consumptiemaatschappij worden we via reclames steeds herinnerd aan wat we (nog) niet hebben. Hoe helpen Gods regels jou eraan dat je kunt leren leven met genoeg?,,LEV.23.15-LEV.23.22,"[15-16] Vijftig dagen later moeten jullie opnieuw een graanoffer aan de Heer brengen. Tel vanaf de dag na de sabbat waarop de priester het eerste koren aan de Heer geofferd heeft. En tel door tot de dag na de zevende sabbat: vijftig dagen dus.
 [17] Iedereen moet dan twee broden meenemen uit zijn woonplaats. Elk brood moet met gist gebakken zijn, van 2,5 kilo fijn meel. De broden moeten omhooggehouden worden voor de Heer. Ze zijn een offer om de Heer te danken voor de eerste graanoogst.
 [18] Offer tegelijk met het brood zeven rammen van één jaar oud. Ze moeten gezond zijn en mogen geen gebreken hebben. Offer ook een stier en twee volwassen rammen. De dieren moeten helemaal verbrand worden als offer voor de Heer. Samen met de graanoffers en wijnoffers die erbij horen, is het een offer met een heerlijke geur. Het is een geschenk voor de Heer, dat hij graag aanneemt.
 [19] Jullie moeten ook een bok offeren om jullie fouten goed te maken.
 Ten slotte moeten jullie twee rammen van één jaar oud offeren voor een feestmaal. [20] De priester moet die rammen tegelijk met de twee broden omhooghouden bij het grote altaar. Zo wordt het offer heilig voor de Heer. Daarna mag de priester het vlees en het brood opeten.
 [21] Die vijftigste dag is een heilige dag, die jullie samen moeten vieren. Jullie mogen dan niet werken. Die regel geldt voor altijd. Ook al jullie nakomelingen moeten zich eraan houden, waar ze ook wonen.
 [22] Als jullie koren maaien, mogen jullie niet tot aan de rand van de akker maaien. En als er na de oogst nog koren blijft liggen, mogen jullie dat niet oprapen. Want alles wat blijft liggen, is voor de arme mensen en de vreemdelingen. Ik ben de Heer, jullie God.’’","[22] En als er na de oogst nog koren blijft liggen, mogen jullie dat niet oprapen. Want alles wat blijft liggen, is voor de arme mensen en de vreemdelingen. Ik ben de Heer, jullie God.’’","In een wereld waar consumptie koning lijkt, leren de oude rituelen van Leviticus 23 ons een diepere les over dankbaarheid en vertrouwen. Ontdek hoe Gods regels ons vandaag de dag kunnen helpen om tevredenheid en verbondenheid opnieuw te ervaren."
11-10-2024,/leesplannen/dagvers/11-oktober,Leviticus 23:23-32,Vergeven,"Ook al wil je heel graag een goed mens zijn, toch doe je af en toe andere mensen pijn. Bewust of onbewust. God geeft de Israëlieten een speciale dag om hierover na te denken en te zeggen welke fouten ze gemaakt hebben. Deze dag wordt er heel duidelijk vergeving uitgesproken. De Israëlieten hoeven hun fouten niet jaar na jaar met zich mee te slepen, maar krijgen elk jaar de mogelijk om opnieuw, met een schone lei, te beginnen.",Heb je weleens ervaren hoe bevrijdend het kan zijn om je fouten te vertellen aan iemand en te horen dat het je vergeven is? Wat deed dat met je?,,LEV.23.23-LEV.23.32,"[23] De Heer zei verder tegen Mozes: [24] ‘Zeg tegen de Israëlieten: ‘De eerste dag van de zevende maand is een speciale rustdag. Er moet dan op de trompet geblazen worden, als teken dat het een heilige dag is. Jullie moeten die dag samen vieren. [25] Jullie mogen dan niet werken, en jullie moeten een offer aanbieden aan de Heer.’’
 [26] De Heer zei verder tegen Mozes: ‘Zeg tegen de Israëlieten: [27] ‘Let op! Op de tiende dag van de zevende maand is het Grote Verzoendag. Het is een heilige dag, die jullie samen moeten vieren. Jullie moeten die dag vasten, en een offer brengen aan de Heer. [28] Jullie mogen beslist niet werken, want het is Grote Verzoendag. Op die dag zal de priester ervoor zorgen dat de Heer al jullie fouten vergeeft.
 [29] Iemand die op die dag toch iets eet of drinkt, mag niet meer bij het volk van Israël horen. [30] En iemand die toch werkt, zal door de Heer weggejaagd worden uit het volk. [31] Jullie mogen op die dag dus beslist niet werken. Die regel geldt voor altijd. Ook jullie nakomelingen moeten zich eraan houden, waar ze ook wonen.
 [32] Je moet op die dag dus vasten, en je mag beslist niet werken. Dat geldt vanaf de avond van de negende dag van de zevende maand tot de avond van de tiende dag.’’","[28] Jullie mogen beslist niet werken, want het is Grote Verzoendag. Op die dag zal de priester ervoor zorgen dat de Heer al jullie fouten vergeeft.","Stel je voor: één dag per jaar waarin je alle fouten en misstappen achter je kunt laten en opnieuw kunt beginnen. Klinkt bevrijdend, toch? Leviticus 23:23-32 vertelt hoe God de Israëlieten deze kans biedt. Heb jij ooit zo'n bevrijdend moment ervaren?"
12-10-2024,/leesplannen/dagvers/12-oktober,Psalm 119:121-128,Liefdeslied,"Nadat we de afgelopen dagen een paar van Gods regels hebben gelezen, gaan we vandaag verder met Psalm 119: een liefdeslied op die regels.
Wat zou de wereld er anders uitzien als alle mensen zich houden aan Gods regels! De psalmist weet hoe goed de regels zijn. (Lees de tien belangrijkste leefregels maar eens na in Exodus 20). Beeld je eens in: stel dat niemand meer zou stelen of liegen, hoe anders zou ons dagelijks leven eruit zien! Als we lezen of horen over alle slechte dingen die in de wereld gebeuren, dan kunnen we ernaar verlangen dat God ingrijpt. Dat het goede overwint, dat er vrede komt en mensen weer naar God gaan luisteren.","Is er iets waar jij boos of verdrietig over bent? Roep vandaag net als de psalmist: 'God, wacht niet langer, doe iets!'",,PSA.119.121-PSA.119.128,"[121] Heer, ik leef goed en eerlijk.
 Laat mijn vijanden me niet grijpen!
 [122] Zij leven niet volgens uw wet.
 Zorg dat ze mij geen kwaad doen!
 Zorg dat het goed met me gaat.
 
 [123] Ik verlang ernaar dat u me redt.
 Kom mij bevrijden, dat hebt u beloofd!
 [124] Wees goed voor mij.
 Leer me wat uw wetten zijn.
 
 [125] Geef mij verstand,
 dan begrijp ik wat u wilt
 en dan kan ik u dienen.
 [126] Wacht niet langer, Heer, doe iets!
 Want niemand houdt zich aan uw wet.
 
 [127] Ik heb al uw wetten lief.
 Voor mij zijn ze meer waard dan goud.
 [128] Aan al uw regels wil ik me houden,
 nooit wil ik verkeerde dingen doen.","[125] Geef mij verstand,
 dan begrijp ik wat u wilt
 en dan kan ik u dienen.","Stel je eens een wereld voor waarin niemand meer zou stelen of liegen. Vandaag duiken we verder in Psalm 119, een liefdeslied voor Gods regels. Laten we samen roepen: 'God, wacht niet langer, doe iets!'"
13-10-2024,/leesplannen/dagvers/13-oktober,Psalm 119:129-136,Focus,"Soms zeggen mensen weleens dat ze graag een briefje uit de hemel willen ontvangen om te weten wat zij moeten doen. De psalmist vraagt ook aan God om hem te laten weten wat zijn opdracht is (verzen 131 en 133). Hij komt vervolgens uit bij het antwoord: uw regels naleven. Gods regels en de belofte van Zijn leiding en hulp, zijn het briefje uit de hemel. Het zijn praktische regels om te weten wat je moet doen en waar je focus kan liggen in het leven.",Volgens de dichter kunnen Gods woorden je beschermen. Heb jij dat ook wel eens ervaren?,,PSA.119.129-PSA.119.136,"[129] Uw woorden zijn voor mij een wonder.
 Daarom wil ik ze niet vergeten.
 [130] Uw woorden brengen licht in het donker.
 Zo weten mensen hoe ze moeten leven.
 
 [131] Ik wil graag weten wat uw opdracht is,
 dat wil ik het allerliefst!
 [132] Denk aan mij, wees goed voor mij.
 Want u bent goed voor mensen die van u houden.
 
 [133] Heer, zeg mij wat ik moet doen,
 dan hoef ik niet te twijfelen.
 Bescherm mij tegen het kwaad.
 [134] Bevrijd me als ik onderdrukt word,
 dan kan ik me houden aan uw opdracht.
 
 [135] Wees bij mij en bescherm mij.
 Leer me wat uw regels zijn,
 want ik wil u dienen.
 [136] Ik huil, ik heb veel verdriet,
 want niemand leeft volgens uw wet.",[130] Uw woorden brengen licht in het donker. Zo weten mensen hoe ze moeten leven.,Soms verlangen we naar een briefje uit de hemel om te weten wat we moeten doen. Psalm 119 wijst ons de weg: Gods woorden brengen licht en laten zien hoe te leven. Heb jij ook gevoeld dat Zijn woorden beschermen?
14-10-2024,/leesplannen/dagvers/14-oktober,Prediker 1:1-11,Kringloop,"‘Alles is zinloos en alles gaat voorbij,’ zo begint én eindigt het boek Prediker. Dat klinkt wel erg somber! Alles gaat maar door, nooit komt er iets nieuws: het is de kringloop van het leven. Mensen komen en mensen gaan, uiteindelijk wordt iedereen vergeten…
Aan de andere kant maken deze gedachten ook dat het boek heel herkenbaar is. De schrijver, een wijs man, maakt de dingen niet mooier dan ze zijn. Zo is het leven, zo gaat het er in de dagelijkse praktijk aan toe.
Maar ondanks alles blijft de schrijver op God vertrouwen! Aan het einde van het boek in hoofdstuk 12 zegt hij: ‘Denk aan God die je gemaakt heeft.’",Op wat voor momenten herken jij iets van de woorden van Prediker in je eigen leven?,,ECC.1.1-ECC.1.11,"[1] Hier volgen de woorden van Prediker, een wijze man. Hij was de zoon van David, en hij was koning in Jeruzalem.
 [2] ‘Alles gaat voorbij,’ zegt Prediker. ‘Er is niets dat blijft. Het is allemaal zinloos.’
 [3] ‘Wat heeft een mens aan al zijn bezit? Waarom zou hij zijn leven lang hard werken? [4] Mensen worden geboren en mensen gaan dood. Alleen de aarde blijft altijd bestaan.
 [5] De zon komt op en de zon gaat weer onder. En steeds gaat de zon terug naar de plaats waar hij weer op zal komen.
 [6] De wind waait eerst naar het zuiden, en draait dan naar het noorden. De wind draait maar door. En steeds waait hij weer terug naar de plaats waar hij begonnen is.
 [7] Alle rivieren stromen naar zee, maar de zee raakt nooit vol. Want het water gaat weer terug naar de plaats waar de rivier begint. En dan gaat het water opnieuw stromen.
 [8] Doodmoe word je van alles. Er zijn geen woorden voor, zo moe! Je ogen blijven steeds maar dingen zien. Je oren blijven steeds geluiden horen.
 [9] Alles wat er gisteren was, zal er morgen weer zijn. Alles wat eerder gedaan is, zal later weer gedaan worden. Er gebeurt niets nieuws in het leven. [10] Soms zegt iemand: ‘Kijk, iets nieuws!’ Maar ook dat was er allang. Het is er altijd al geweest.
 [11] Niemand denkt nog aan de mensen die vroeger leefden. En de mensen die na ons leven, zullen ook weer vergeten worden.’",[5] De zon komt op en de zon gaat weer onder. En steeds gaat de zon terug naar de plaats waar hij weer op zal komen.,"Herken je het gevoel van de eindeloze herhaling in je dagelijks leven? Prediker, een wijze koning uit Jeruzalem, beschrijft in zijn tijdloze woorden de onophoudelijke kringloop van het bestaan. Wat betekenen zijn inzichten voor jou? Ontdek het samen!"
15-10-2024,/leesplannen/dagvers/15-oktober,Prediker 1:12-18,Onderzoeksmethode,"Heb jij ook last van FOMO (Fear of Missing Out), de angst dat je dingen mist? Prediker heeft echt alles onderzocht en geprobeerd alles wat er tussen hemel en aarde is, te begrijpen. Maar wat levert het me werkelijk op, vraagt hij zich af. In onze angst om dingen te missen, om niet te bereiken wat we graag zouden willen, werken we soms heel hard om het toch voor elkaar te krijgen. Maar als je het dan voor elkaar gebokst hebt, ben je er soms niet eens echt blij mee.",Welke dingen wil jij graag bereiken? Hoe hard moet je daarvoor werken?,,ECC.1.12-ECC.1.18,"[12] ‘Ik was koning van Israël,’ zegt Prediker, ‘en ik woonde in Jeruzalem. [13] Ik had besloten om te onderzoeken wat wijsheid is. Ik wilde begrijpen wat er allemaal op aarde gebeurt. Maar wat is dat een treurige zaak! Mensen willen alles begrijpen. Dat is een zware taak, die God aan de mensen gegeven heeft!
 [14] Ik heb gezien wat de mensen op aarde doen. Het is allemaal zo zinloos, je bereikt er niets mee. [15] Recht is recht en krom is krom. Dat kun je niet veranderen. Iets is er, of het is er niet. Daar is niets aan te doen.
 [16] Ik zei tegen mezelf: Ik heb veel geleerd. Ik ben wijzer geworden dan alle andere koningen die in Jeruzalem regeerden. [17] Ik heb mijn uiterste best gedaan om te leren wat wijs is. En ook wat dom is en onverstandig. Maar ook daar bereik je niets mee. [18] Want hoe wijzer je wordt, hoe meer verdriet je hebt. Hoe meer je begrijpt, hoe ongelukkiger je wordt.","[18] Want hoe wijzer je wordt, hoe meer verdriet je hebt. Hoe meer je begrijpt, hoe ongelukkiger je wordt.","Heb jij ook last van FOMO (Fear of Missing Out), de angst dat je dingen mist? Prediker onderzocht werkelijk alles tussen hemel en aarde, maar vroeg zich af: wat levert het uiteindelijk op? Hoe ga jij om met deze eindeloze zoektocht?"
16-10-2024,/leesplannen/dagvers/16-oktober,Leviticus 23:33-44,Bevrijding,"Vanaf vandaag vieren joden over de hele wereld Sukkot, het Loofhuttenfeest. Wij lezen daarom de voorschriften hiervoor in het boek Leviticus.
Tijdens het Loofhuttenfeest denken de Israëlieten terug aan de veertig jaar dat zij, na de bevrijding uit Egypte, door de woestijn trokken. Tijdens de drie grote feesten (Feest van het Brood zonder Gist, Wekenfeest en Loofhuttenfeest) moesten mensen een offer brengen aan God, om er iedere weer weer bij stil te staan hoeveel ze aan Hem te danken hebben. Het loofhuttenfeest is wel een heel speciaal feest: geen plechtige eredienst, maar een kampeerfeestijn met het hele gezin, om zo iedere generatie iets van het uittocht-gevoel te laten meemaken.",Wat vind jij: lukt het ons als christenen om kinderen en jongeren te laten ervaren wat Gods bevrijding inhoudt? Hoe zouden we dat nog beter kunnen doen?,,LEV.23.33-LEV.23.44,"[33] De Heer zei verder tegen Mozes: [34] ‘Zeg tegen de Israëlieten: ‘Op de vijftiende dag van de zevende maand begint het Loofhuttenfeest. Het is een feest ter ere van de Heer, dat zeven dagen duurt.
 [35] De eerste dag van het feest is een heilige dag, die jullie samen moeten vieren. Niemand mag dan werken. [36] Op elke dag van het feest moeten jullie een offer brengen aan de Heer. Ook de dag na het feest is een heilige dag, die jullie samen moeten vieren. Ook dan moeten jullie een offer aanbieden aan de Heer. Het is een feestelijke dag, en niemand mag dan werken.
 [37-43] Let op! Het Loofhuttenfeest begint dus op de vijftiende dag van de zevende maand. Het begint als jullie de oogst van het land binnengehaald hebben. Op de eerste dag en op de dag na het feest mogen jullie niet werken.
 Op de eerste dag van het feest moeten jullie mooie vruchten plukken. Jullie moeten ook takken afsnijden van palmbomen en andere bomen met veel bladeren. Alle Israëlieten moeten hutten maken van die takken. En zeven dagen lang moeten jullie in die hutten wonen. Want de Heer, jullie God, liet jullie in zulke hutten wonen toen hij jullie uit Egypte weghaalde. Dat moeten ook jullie nakomelingen weten.
 Vier dit feest ter ere van de Heer elk jaar in de zevende maand, zeven dagen lang.
 Die regels gelden voor altijd. Ook jullie nakomelingen moeten zich eraan houden.
 Dat zijn alle feesten voor de Heer die jullie samen moeten vieren als heilige dagen. Jullie moeten op die dagen offers aanbieden aan de Heer. Bij elk feest horen bepaalde offers. Dat kunnen offers zijn die je helemaal moet verbranden, of offers bij een feestmaal, of graanoffers of wijnoffers.
 Behalve die offers bij de feesten voor de Heer, zijn er ook nog andere offers: offers die je elke sabbat moet brengen, offers die je beloofd hebt, en offers die je vrijwillig brengt. En je kunt ook speciale geschenken aanbieden aan de Heer.’’
 [44] Dat zijn de regels over de feesten voor de Heer die Mozes aan de Israëlieten bekendgemaakt heeft.","[37] zeven dagen lang moeten jullie in die hutten wonen. Want de Heer, jullie God, liet jullie in zulke hutten wonen toen hij jullie uit Egypte weghaalde","Vandaag beginnen joden wereldwijd het Loofhuttenfeest (Sukkot), waarin ze de bevrijding uit Egypte en de daaropvolgende veertigjarige tocht door de woestijn herdenken. Dit feest is geen plechtige eredienst, maar een levendig kampeerfestijn. Wat denk jij: kunnen wij als christenen onze kinderen en jongeren net zo doeltreffend laten ervaren wat Gods bevrijding betekent? Hoe zouden we dit nog beter kunnen doen?"
17-10-2024,/leesplannen/dagvers/17-oktober,Prediker 2:1-11,Genieten,"Na het uitstapje over het Loofhuttenfeest gaan we vandaag weer verder in Prediker.
Prediker leefde een leven waar veel mensen van dromen: hij genoot volop van alles wat het leven te bieden heeft door te feesten, te genieten van eten en drinken, en door rijkdom te vergaren. Hij werkte heel hard om dingen te bereiken in zijn leven. En dat lukte hem ook. Maar uiteindelijk maakte hem dat niet gelukkig, het gaf hem geen voldoening. Uiteindelijk is zijn conclusie: het is allemaal onbelangrijk, je hebt er niets aan in het leven.",Waar streef jij naar in dit leven? Welk van die dingen kan je echt voldoening geven voor de lange termijn?,,ECC.2.1-ECC.2.11,"[1] Ik zei tegen mezelf: Laat ik eens proberen om vrolijk te zijn en van het leven te genieten. Maar ook dat was zinloos. [2] Ik heb gemerkt dat het dom is om plezier te maken. Je hebt er niets aan om vrolijk te zijn. [3] Ik heb het geprobeerd. Ik heb veel wijn gedronken en ik ben dronken geworden. Maar ik bleef mijn verstand gebruiken. Ik wilde weten wat een mens het beste kan doen in zijn leven. Want een mens leeft maar kort.
 [4] Ik heb geweldige dingen gedaan. Ik heb huizen gebouwd en wijngaarden geplant. [5] Ik heb tuinen en parken aangelegd, en daar heb ik fruitbomen in gezet. [6] Ik heb vijvers gegraven om de jonge bomen water te kunnen geven. [7] Ik heb slaven en slavinnen gekocht, en ook hun kinderen werden mijn slaven. Ik had veel koeien, schapen en geiten, meer dan iemand in Jeruzalem ooit gehad heeft. [8] Ik heb zilver en goud verzameld. Ik kreeg grote schatten van koningen uit andere landen. Ik nam mensen in dienst om voor me te zingen. En ik heb plezier gemaakt met veel vrouwen. [9] Zo ben ik machtiger en rijker geworden dan ooit iemand in Jeruzalem was. En toch ben ik een wijs mens gebleven.
 [10] Ik gaf mezelf alles wat ik graag wilde hebben. Ik gaf toe aan alles waar ik naar verlangde. Ik wilde volop genieten van al mijn bezit. Het was de beloning voor mijn harde werken. [11] Maar toen keek ik nog eens goed naar al dat bezit, naar alles waarvoor ik zo hard gewerkt had. En toen bedacht ik dat het allemaal onbelangrijk is. Je bereikt er niets mee. Je hebt er niets aan in het leven.",[4] Ik heb geweldige dingen gedaan. Ik heb huizen gebouwd en wijngaarden geplant.,"Stel je voor: een leven vol feesten, rijkdom, heerlijk eten en drinken. Prediker leefde zo'n leven, bezat alles wat zijn hart begeerde, maar ontdekte dat het hem geen werkelijke voldoening bracht. Wat geeft jou blijvende voldoening in het leven?"
18-10-2024,/leesplannen/dagvers/18-oktober,Prediker 2:12-26,Wat maakt het verschil?,"Sta  je er wel eens bij stil wat je achterlaat aan de mensen die na jouw komen? Wat zullen zij doen met de erfenis - niet alleen geld en bezit, maar ook zaken als foto's, aandenkens, en de lessen die jij ze misschien hebt meegegeven? Zeker als je van controle houdt, kan dat een confronterende vraag zijn. Prediker gaat hierdoor zelfs aan alles twijfelen. Uiteindelijk trekt hij de conclusie dat je niet te veel moet stilstaan bij dingen in de toekomst - daar heb je toch geen grip op - en dat je het beste kunt genieten van wat nu goed gaat.","Geniet, maar wel met wijsheid', zo zou je Predikers conclusie kunnen samenvatten. Hoe ziet dat er voor jou uit?",,ECC.2.12-ECC.2.26,"[12] Ik dacht nog eens goed na. Over wijsheid, maar ook over domheid en dwaasheid. Wat zal mijn opvolger doen? Wat zal hij doen met alles wat ik bereikt heb?
 [13] Ik begrijp wel dat wijsheid beter is dan domheid. Net zoals het licht beter is dan het donker. [14] Iemand die wijs is, heeft ogen in zijn hoofd. Iemand die dom is, leeft in het donker. Maar ik weet ook dat het met wijze en domme mensen op dezelfde manier afloopt.
 [15] Ik dacht: Wat heeft het voor zin dat ik zo wijs geweest ben? Het loopt met mij net zo af als met iemand die dom is. Je hebt er niets aan om wijs te zijn. [16] Want niemand denkt later nog aan je. Het maakt niet uit of je nu wijs was of dom. Je wordt voor altijd vergeten. Iemand die wijs is, gaat dood, net zoals iemand die dom is. Er is geen verschil.
 [17] Ik kreeg een hekel aan het leven. Alles wat mensen doen in hun leven, vond ik vervelend. Het is allemaal zo zinloos, je bereikt er niets mee.
 [18] Ik kreeg een hekel aan alles waarvoor ik mijn leven lang zo hard gewerkt heb. Ik zal het allemaal moeten achterlaten voor mijn opvolger. [19] En niemand weet of die opvolger wijs of dom zal zijn. Maar hij wordt wel de baas over mijn bezit. Hij krijgt alles wat ik in mijn leven door wijsheid en hard werken verdiend heb. Het is allemaal zo zinloos.
 [20] Ik ging steeds meer twijfelen. Ik twijfelde aan alles waarvoor ik mijn leven lang hard gewerkt had. [21] Een mens werkt hard, met wijsheid, met verstand en met kennis van zaken. Maar hij moet uiteindelijk alles achterlaten voor iemand die er niets voor gedaan heeft. Ook dat is allemaal zinloos. Het is een treurige zaak.
 [22] Wat heb je aan al dat harde werken? Je hele leven lang ben je druk bezig. [23] Zelfs ’s nachts heb je geen rust. Maar het leven brengt je alleen pijn en verdriet. Wat is dat allemaal zinloos!
 [24] Je kunt maar het beste lekker eten en drinken, en genieten van al je bezit. Want ook dat zijn dingen die God aan de mensen geeft. [25] Je kunt alleen eten en genieten als God dat mogelijk maakt. [26] God geeft je wijsheid, kennis en vreugde als hij vindt dat je goed leeft. Maar als je niet goed leeft, krijg je het zwaar. God laat je dan werken voor een ander die wel goed leeft. Wat is dat allemaal zinloos! Je bereikt er niets mee.","[13] Ik begrijp wel dat wijsheid beter is dan domheid. Net zoals het licht beter is dan het donker. Iemand die wijs is, heeft ogen in zijn hoofd. Iemand die dom is, leeft in het donker.","Sta je wel eens stil bij wat je achterlaat voor de generaties na jou? Wat zullen zij doen met jouw erfenis – foto's, herinneringen en lessen? Prediker 2:12-26 zet ons aan het denken: leef in het nu en geniet wijs. Hoe doe jij dat?"
19-10-2024,/leesplannen/dagvers/19-oktober,Prediker 3:1-15,Tijdsbeeld,"Alles heeft zijn eigen tijd, zegt Prediker. Het is niet zo dat alles wat hij beschrijft op een vastgestelde tijd moet gebeuren. Wat Prediker vooral bedoelt, is dat er verschillende seizoenen zijn in een mensenleven, en dat het geen zin heeft om je te verzetten tegen het seizoen waar je in zit. We kunnen veel begrijpen van wat er gebeurt in de tijd die ons gegeven is, maar ook niet alles, waarschuwt Prediker. Daarom kun je maar het beste vrolijk zijn en genieten van de tijd die je krijgt. Dat je mag genieten van de mooie dingen in het leven, dat is een geschenk van God.",Waarvan geniet jij in het seizoen waar je op dit moment in zit?,,ECC.3.1-ECC.3.15,"[1] Er is voor alles in het leven een geschikte tijd.
 [2] Er is een tijd om kinderen te krijgen,
 en er is een tijd om te sterven.
 Een tijd om planten in de grond te zetten,
 en een tijd om planten uit de grond te trekken.
 [3] Een tijd om mensen te doden,
 en een tijd om mensen beter te maken.
 Een tijd om dingen af te breken,
 en een tijd om dingen op te bouwen.
 [4] Een tijd om te huilen,
 en een tijd om te lachen.
 Een tijd om verdriet te hebben,
 en een tijd om te dansen.
 [5] Een tijd om samen te slapen,
 en een tijd om in je eentje te slapen.
 Een tijd om iemand te omhelzen,
 en een tijd om afstand te houden.
 [6] Een tijd om iets te zoeken,
 en een tijd om iets te verliezen.
 Een tijd om dingen te bewaren,
 en een tijd om dingen weg te gooien.
 [7] Een tijd om iets los te scheuren,
 en een tijd om iets heel te maken.
 Een tijd om stil te zijn,
 en een tijd om te praten.
 [8] Een tijd om lief te hebben,
 en een tijd om te haten.
 Er is een tijd voor oorlog,
 en er is een tijd voor vrede.
 [9] Een mens heeft er niets aan om steeds maar hard te werken. [10] Hard werken is een zware taak, die God de mensen heeft opgelegd.
 [11] God zorgt ervoor dat alles op de juiste tijd gebeurt. En hij heeft de mensen geleerd om dat te begrijpen. Toch begrijpt een mens nooit helemaal wat God doet. [12] Daarom zeg ik: Je kunt maar het beste vrolijk zijn en van het leven genieten. [13] Als je lekker eet en drinkt en geniet van al je bezit, dan is dat een geschenk van God.
 [14] Alles wat God doet, dat blijft voor altijd. Dat heb ik vastgesteld. Je kunt er helemaal niets aan veranderen. Zo zorgt God ervoor dat de mensen eerbied voor hem hebben.
 [15] Alles wat er is, was er allang. En wat nog komt, is er ook altijd al geweest. God laat steeds weer hetzelfde gebeuren.","[4] Een tijd om te huilen,
 en een tijd om te lachen.
 Een tijd om verdriet te hebben,
 en een tijd om te dansen.","In welke fase van het leven je ook zit, geniet ervan, want alles heeft zijn eigen tijd. Ontdek hoe Prediker 3:1-15 ons uitnodigt om ieder seizoen te omarmen en het geschenk van het moment te waarderen. Waar geniet jij van?"
20-10-2024,/leesplannen/dagvers/20-oktober,Psalm 51:1-21,Schuldbewust en vernieuwingsgezind,"Boven de psalm staat dat David dit lied geschreven heeft nadat hij vreemd is gegaan met Batseba. Of David echt de auteur is, weten we niet - misschien zijn de inleidende woorden later toegevoegd. Maar het verhaal over David helpt wel om de psalm dichtbij te brengen: je kunt je David voorstellen, die het moeilijk heeft en om vergeving bidt. Zo kun je met David meebidden, en kan deze psalm ook een persoonlijk gebed voor ons worden. David beseft dat hij schuldig is, maar in plaats van het te verbloemen vertelt hij zijn fouten eerlijk aan God, en vraagt hij om vergeving.",Waarvoor zou jij vergeving willen vragen aan God?,,PSA.51.1-PSA.51.21,"Psalm 51
 [1] Een lied van David. Voor de zangleider.
 [2] David maakte dit lied nadat de profeet Natan met hem gesproken had. Want David had met Batseba geslapen, terwijl zij getrouwd was met één van zijn soldaten.
 [3] God, u bent goed,
 heb medelijden met mij!
 Uw liefde is groot.
 Vergeef me mijn zonden,
 [4] neem mijn schuld weg,
 maak mij weer schoon.
 
 [5] Ik weet wat ik verkeerd heb gedaan,
 steeds denk ik aan mijn fouten.
 [6] Ik ben schuldig, schuldig tegenover u.
 Ik heb gedaan wat u verkeerd vindt.
 God, u bent een goede rechter,
 u geeft een eerlijk oordeel over mij.
 [7] Ik had al schuld toen ik geboren werd,
 in de buik van mijn moeder was ik al schuldig.
 [8] Maar u wilt dat ik u trouw ben,
 en u helpt me daarbij.
 U zult mij wijsheid geven,
 diep in mijn hart.
 
 [9] Neem mijn schuld weg,
 dan kan ik weer bij u komen.
 Maak mij weer schoon,
 zo schoon als witte sneeuw.
 [10] U hebt mij zwaar gestraft.
 Maak me nu weer vrolijk en gelukkig,
 laat me weer juichen!
 [11] Let niet meer op mijn zonden,
 vergeet wat ik verkeerd heb gedaan.
 [12] God, geef mij weer een onschuldig hart.
 Maak mij van binnen nieuw,
 zorg dat ik trouw blijf aan u.
 [13] Stuur me niet weg,
 blijf dicht bij mij met uw kracht.
 
 [14] Red mij, en geef me weer vreugde,
 geef me nieuwe moed.
 [15] Dan zal ik aan slechte mensen uw wetten leren,
 zodat zij naar u gaan luisteren.
 
 [16] U bent mijn redder, God,
 red mij van de dreigende dood!
 Dan zal ik juichen over uw goedheid.
 [17] Heer, geef me kracht om te spreken.
 Dan zal ik overal over u vertellen.
 
 [18] Heer, u wilt van mij geen offers op uw altaar.
 Die offers geven u geen vreugde.
 [19] U wilt dat ik verdriet en spijt heb,
 dat is het offer dat u wilt.
 [20] God, wees goed voor Jeruzalem,
 bouw de muren van Sion weer op.
 [21] Dan wilt u weer offers ontvangen,
 offers die volgens de regels worden gebracht.
 Dan worden er weer dieren geofferd in uw tempel,
 dan worden er weer stieren verbrand op uw altaar.","[12] God, geef mij weer een onschuldig hart. Maak mij van binnen nieuw, zorg dat ik trouw blijf aan u.","Wat zou er gebeuren als je je hart opende voor vernieuwing en schuldbewustzijn? Psalm 51 biedt een krachtig raamwerk voor eerlijkheid en vergeving. Stel je voor dat je, net als David, je fouten erkent en vraagt om vergeving. Waarvoor zou jij vergeving willen vragen aan God?"
21-10-2024,/leesplannen/dagvers/21-oktober,Prediker 3:16-22,Wat is de zin van het bestaan?,"Het is één van de grootste levensvragen die mensen hebben: Wat is de zin van het bestaan? Vooral als je kijkt naar al het onrecht in de wereld, of als jou zelf onrecht wordt aangedaan, komt die vraag naar voren. Een mensenleven lijkt niet veel waard, als je naar het nieuws kijkt… Dan kun je Prediker misschien wel heel goed begrijpen als hij zegt dat de doden beter af zijn dan de levenden. Dat de mensen die nog niet geboren zijn beter af zijn, omdat zij geen weet hebben van wat onrecht is.",Wie kun je vandaag laten weten dat hij of zij waardevol is en dat je blij bent met zijn of haar bestaan?,,ECC.3.16-ECC.3.22,"[16] Ik heb nog meer gezien op aarde. Overal zag ik misdaad en onrecht. Er zijn geen eerlijke rechters meer. [17] Ik dacht bij mezelf: God zal ooit rechtspreken over eerlijke mensen en over slechte mensen. Hij heeft de juiste tijd bepaald voor alles wat er gebeurt.
 [18] Ik dacht bij mezelf: God wil dat de mensen anders zijn dan de dieren. Maar hij ziet dat ze als dieren met elkaar omgaan. [19] Het gaat met de mensen net zoals met de dieren. Leven en dood zijn voor mensen en dieren hetzelfde. Mensen zijn niet meer waard dan dieren, want ook mensen leven maar kort. [20] Mensen en dieren gaan op dezelfde manier dood. Ze zijn uit aarde gemaakt, en ze worden weer aarde. [21] Gaat de laatste adem van de mensen misschien naar boven? En die van de dieren naar beneden? Dat weet niemand.
 [22] Een mens kan maar het beste vrolijk zijn. Dat kan hem niet meer afgepakt worden. Als je dood bent, geniet je nergens meer van.",[17] Ik dacht bij mezelf: God zal ooit rechtspreken over eerlijke mensen en over slechte mensen. Hij heeft de juiste tijd bepaald voor alles wat er gebeurt.,"Heb je ooit stilgestaan bij de zin van het bestaan, vooral te midden van zoveel onrecht? Prediker stelt harde vragen, maar biedt ook verrassende inzichten. Wie kun jij vandaag laten weten hoe waardevol ze zijn?"
22-10-2024,/leesplannen/dagvers/22-oktober,Prediker 4:1-12,Niet alleen,"Prediker ziet veel mensen in hun eentje hard ploeteren, omdat ze niet willen dat anderen meer hebben dan zij (vers 4). Ik tegen de rest. Maar Prediker plaatst hier iets tegenover: Het is beter om samen te zijn. Om je samen in te zetten voor iets waar niet alleen jij, maar ook de ander van profiteert. Of zoals een mooi gezegde luidt: ‘Alleen ga je sneller, maar samen kom je verder.’ Voor iedereen is het goed om iemand anders te hebben: een vriend of vriendin, een collega om mee samen te werken. Samen ben je sterker.",Met wie voel jij je sterker?,,ECC.4.1-ECC.4.12,"[1] Ook over andere zaken dacht ik na. Ik zag dat er veel geweld is in de wereld. Ik zag de tranen van de mensen die onderdrukt worden. Niemand troost hen. De onderdrukkers gebruiken geweld, en niemand troost de mensen die onderdrukt worden.
 [2] Je kunt maar beter dood zijn, dacht ik. Mensen die dood zijn, zijn gelukkiger dan mensen die nog leven. [3] Maar nog gelukkiger is iemand die nog niet geboren is. Want die weet nog niets van al het kwaad in de wereld.
 [4] Ik zag dat de mensen hard werken en hun uiterste best doen. Want ze willen niet dat anderen het beter hebben dan zijzelf. Daarom werken ze zo hard. Maar ook daar heb je niets aan, je bereikt er niets mee.
 [5] Een dwaas die nooit werkt, maakt zichzelf kapot. [6] Toch is een beetje rust beter dan al dat harde werken waarmee je niets bereikt.
 [7] Ik dacht ook na over iets anders in het leven, iets dat ook zinloos is. [8] Stel dat iemand alleen is en geen familie heeft. Hij is altijd maar aan het werk, hij wil steeds rijker worden. Maar dan vraagt hij zich af: Voor wie werk ik eigenlijk zo hard? Waarom maak ik nooit plezier?
 Wat zinloos is dat allemaal, en wat treurig.
 [9] Je kunt maar beter met z’n tweeën zijn dan alleen. Want samen bereik je meer dan in je eentje. [10] Als één van beiden valt, dan helpt de ander hem weer overeind. Maar als je alleen bent, kan niemand je weer overeind helpen.
 [11] Als twee mensen samen slapen, blijven ze lekker warm. Maar als je alleen slaapt, krijg je het koud.
 [12] Als iemand alleen is, kan hij zich niet goed verdedigen. Maar samen kun je een tegenstander aan. Samen ben je sterker. Net als een touw dat gemaakt is uit drie losse touwen. Dat trek je niet zomaar stuk.","[9] Je kunt maar beter met z’n tweeën zijn dan alleen. Want samen bereik je meer dan in je eentje. Als één van beiden valt, dan helpt de ander hem weer overeind. Maar als je alleen bent, kan niemand je weer overeind helpen.","Heb je wel eens stilgestaan bij de kracht van samenwerking? Prediker leert ons dat veel mensen eenzaam ploeteren zonder echt iets te bereiken, terwijl de ware kracht ligt in samen sterker staan. Met wie voel jij je sterker?"
23-10-2024,/leesplannen/dagvers/23-oktober,Prediker 4:13-5:6,Belofte maakt schuld,"Volgens Prediker is het beter om eerst te luisteren en pas daarna te praten. Helemaal als je een belofte aan iemand doet. Met een belofte zeg je dat je je uiterste best zult doen om je woorden waar te maken. Een belofte is dus een krachtige uitspraak: je zet je eigen geloofwaardigheid op het spel. Misschien heb je weleens iets beloofd, maar merkte je later dat je dat beter niet had kunnen doen. Het gebeurt iedereen weleens. Vandaar dat Prediker ook oproept om voorzichtig te zijn met dingen beloven. Zeker naar God toe. Want als je iets aan God belooft, moet je het ook doen.",Waarom zou een belofte aan God anders zijn dan een belofte aan mensen?,,ECC.4.13-ECC.5.6,"[13] Beter een arme jongen die slim is, dan een oude koning die niet meer luistert naar goede raad.
 [14] Eens was er een jongen die in de gevangenis zat. Later werd hij de nieuwe koning van het land waar hij als arme jongen was geboren. [15-16] Alle mensen liepen achter die nieuwe koning aan, alle mensen op aarde. Ze waren allemaal blij met hem. Maar later werden ze ook over hem ontevreden.
 Het heeft geen zin om door iedereen bewonderd te worden. Je bereikt er niets mee.
 [17] Ga niet zomaar naar de tempel van God. Ga erheen om te horen wat God wil. En als je een offer brengt, moet je dat op de juiste manier doen, niet zoals iemand zonder verstand. Die begrijpt niet wat hij fout doet.
 [1] Zeg niet te vlug dat je iets voor God wilt doen. Denk goed na voordat je hem iets belooft. Want God is in de hemel en jij bent hier op aarde. Gebruik dus niet te veel woorden. [2] Want als je het te druk hebt, krijg je nare dromen. En als je te veel praat, ga je domme dingen zeggen.
 [3] Als je God toch iets belooft, dan moet je het ook doen. En je moet het snel doen. God houdt niet van mensen die iets beloven en het niet doen. Houd je dus aan je belofte. [4] Je kunt beter niets beloven, dan eerst iets beloven en het dan niet doen.
 [5] Je moet niet zomaar iets aan God beloven. Want dan beledig je hem. En zeg niet later tegen de priester dat het een vergissing was. Dat zijn dingen waar God kwaad over wordt. Hij kan alles wat je bereikt hebt, weer vernietigen. [6] Mensen beloven zo veel! Maar als je een belofte doet aan God, moet je je daaraan houden, uit eerbied voor hem.",[1] Zeg niet te vlug dat je iets voor God wilt doen. Denk goed na voordat je hem iets belooft. Want God is in de hemel en jij bent hier op aarde. Gebruik dus niet te veel woorden.,"Belofte maakt schuld, zo waarschuwt Prediker ons. Herken je dat benauwende gevoel wanneer je je belofte niet nakomt? De wijze les uit Prediker 4:13-5:6 blijft onveranderd: wees bedachtzaam met je woorden, vooral wanneer je spreekt tot God."
24-10-2024,/leesplannen/dagvers/24-oktober,Prediker 5:7-19,Geniet van wat je hebt ...,"Het begin van Predikers betoog is herkenbaar: we kennen allemaal wel iemand die verlangt naar meer bezit, meer geld, meer rijkdom. Of misschien verlangen we daar zelf ook wel naar. Geld levert macht en invloed op in onze wereld. Prediker zegt dat hij dit ten diepste ‘leegte’ vindt: het is een pad dat uiteindelijk geen leven geeft. Hij wijst op een paar gevolgen: je hart wordt onrustig van al die spullen, en je kunt er zelfs van wakker liggen. Predikers alternatief? Genieten! De tijd niet alleen gebruiken om te werken en dingen te verzamelen, maar ook om te genieten van wat je inspanningen hebben opgeleverd.",Leef je om te werken of werk je om te leven?,,ECC.5.7-ECC.5.19,"[7] Wees niet verbaasd als er geen eerlijke mensen meer in het land zijn. En als je ziet dat arme mensen onderdrukt worden. Want mensen met macht worden vaak beschermd door mensen met meer macht. En zij worden weer beschermd door mensen die nog machtiger zijn. [8] Maar een koning moet ook de armen beschermen. Hij moet ervoor zorgen dat er op de akkers genoeg groeit voor iedereen.
 [9] Wie graag rijk wil zijn, heeft nooit genoeg. Wie veel heeft, wil steeds meer hebben. Ook dat is allemaal zinloos. [10] Als iemand rijk wordt, willen steeds meer mensen iets van hem hebben. En degene die rijk is, kan alleen maar toekijken. Hij heeft niets meer aan zijn bezit.
 [11] Een arbeider slaapt altijd goed. Of hij nu veel of weinig te eten heeft. Maar een rijke heeft zo veel bezit dat hij niet kan slapen.
 [12] Ik heb nog meer treurige dingen gezien op aarde. Iemand lette steeds goed op zijn geld, om het niet kwijt te raken. [13] Maar door een ramp gebeurde dat toch. Er bleef toen niets meer over voor zijn zoon.
 [14] Zo iemand is naakt geboren, zonder bezit. En als hij doodgaat, kan hij niets meenemen. Alles waarvoor hij hard gewerkt heeft, moet hij achterlaten.
 [15] Dat is een treurige zaak. Zoals iemand geboren is, zo gaat hij ook dood. Wat heb je er dan aan om zo hard te werken? [16] Je hele leven ben je somber en verdrietig. Je bestaan is vol ellende, ziekte en boosheid.
 [17] Daarom denk ik dat het voor een mens het beste is om te genieten. Ook al duurt het leven dat God hem geeft, maar kort. Laat hij maar eten en drinken. Laat hij maar genieten van alles wat hij bezit. Hij heeft er altijd hard voor gewerkt.
 [18] God geeft je misschien rijkdom en bezit. En hij zorgt ervoor dat je kunt genieten van alles wat je hebt. Je hebt er hard voor gewerkt, en het is een geschenk van God. [19] Dan vind je het niet erg dat je leven maar kort is. Want God laat je elke dag van het leven genieten.","[18] God geeft je misschien rijkdom en bezit. En hij zorgt ervoor dat je kunt genieten van alles wat je hebt. Je hebt er hard voor gewerkt, en het is een geschenk van God.","Stel jezelf de vraag: leef je om te werken of werk je om te leven? Prediker 5:7-19 herinnert ons eraan om niet verstrikt te raken in de eindeloze jacht naar rijkdom, maar juist te genieten van wat we hebben. Ontdek hoe eenvoud en tevredenheid je leven kunnen verrijken."
25-10-2024,/leesplannen/dagvers/25-oktober,Leviticus 19:1-18,Vreugde van de wet,"Vandaag vieren joden 'Simchat Thora', 'Vreugde van de Wet'. We lezen een stukje uit Leviticus, over wetten waar je inderdaad best blij van wordt.
Veel van de regels die in de Bijbelverzen van vandaag staan genoemd, komen ook voor in Exodus 20 (de Tien Geboden of Tien Woorden). Ze laten zien wat God echt belangrijk vindt, daarom worden ze keer op keer herhaald. Leviticus 19:18 is het midden van de Thora, de 5 wetboeken van Mozes (Genesis tot en met Deuteronomium). Thora betekent vertaald: onderricht. In het midden, het hart van de Thora, staat: houd evenveel van de mensen om je heen als van jezelf. Ik ben de Heer. Dit is de samenvatting van alle regels die God geeft: heb de ander lief als jezelf. Omdat Ik God ben.","Als jij een samenvatting mocht geven van jouw geloof, wat zou het dan zijn?",,LEV.19.1-LEV.19.18,"[1] De Heer zei verder tegen Mozes: [2] ‘Zeg namens mij tegen de Israëlieten: ‘Jullie moeten heilig zijn, omdat ik, de Heer, jullie God, heilig ben.
 [3] Heb respect voor je moeder en je vader. En houd je altijd aan de sabbat. Ik ben de Heer, jullie God.
 [4] Vereer geen afgoden. En maak ook geen godenbeelden. Ik ben de Heer, jullie God.
 [5] Als jullie een offer aan mij brengen bij een feestmaal, moeten jullie je houden aan mijn regels. Alleen dan zal ik het offer aannemen. [6] Dus jullie moeten het vlees opeten op de dag van het offer of op de volgende dag. Als er na twee dagen nog vlees over is, moet dat verbrand worden.
 [7] Als iemand na twee dagen toch nog iets van het offervlees eet, zal ik het offer niet aannemen. Want dan is het vlees onrein. [8] De persoon die van dat vlees eet, moet gestraft worden. Want zo iemand heeft geen respect voor wat heilig is. Hij mag niet meer bij het volk van Israël horen.
 [9] Als jullie koren maaien, mogen jullie niet tot aan de rand van de akker maaien. En als er na de oogst nog koren blijft liggen, mogen jullie dat niet oprapen.
 [10] Bij de druivenoogst mogen jullie maar één keer druiven plukken. De druiven die na het plukken op de grond gevallen zijn, moeten jullie laten liggen.
 Want alles wat blijft liggen, is voor de arme mensen en de vreemdelingen. Ik ben de Heer, jullie God.
 [11] Jullie mogen niet stelen, niet liegen en elkaar niet bedriegen.
 [12] Als je zegt: ‘Zo zeker als de Heer leeft’, moet je de waarheid spreken. Want anders beledig je mijn naam. Ik ben de Heer.
 [13] Beroof niemand, en dwing niemand om geld aan jou te geven. Geef een arbeider meteen na het werk zijn loon, wacht daar niet mee.
 [14] Je mag iemand die doof is, geen ongeluk toewensen. En je mag iemand die blind is, niet laten struikelen. Heb eerbied voor mij. Ik ben de Heer.
 [15] Wees eerlijk als je rechtspreekt. Dus behandel arme mensen niet beter dan machtige mensen, of andersom. Geef altijd een eerlijk oordeel. [16] Vertel bij de rechter geen leugens over een ander, want dan kun je zijn leven in gevaar brengen. Ik ben de Heer.
 [17-18] Haat andere mensen niet. Als je boos bent op een ander, moet je dat tegen hem zeggen. Want als je boos op hem blijft of hem gaat straffen, word je zelf gestraft.
 Houd evenveel van de mensen om je heen als van jezelf. Ik ben de Heer.",[18] Houd evenveel van de mensen om je heen als van jezelf. Ik ben de Heer.,"Vandaag vieren joden 'Simchat Thora'—'Vreugde van de Wet'. Wat kunnen wij hiervan leren? Laten we een stukje uit Leviticus lezen en ontdekken hoe deze oude regels, zoals ""heb je naaste lief als jezelf,"" ook ons leven kunnen verrijken."
26-10-2024,/leesplannen/dagvers/26-oktober,Marcus 12:28-37,... wat heb je er anders aan?,"De hardwerkende man met onvervulde verlangens die Prediker in vers 7 noemt, lijkt op een man die werkweken maakt van zestig, zeventig, soms tachtig uur. Dit deed hij jaar in jaar uit, totdat zijn vader plotseling overleed. Hij verloor toen zijn motivatie om zo hard te werken. Toen iemand hem vroeg waarom hij eigenlijk altijd zo hard gewerkt had, gaf hij aan dat hij er ten diepste naar verlangd had dat zijn vader zou zeggen dat hij trots op hem was. Maar dit diepe verlangen werd nooit vervuld. Zo kunnen we allemaal onze verwachtingen hebben als we hard werken. De een verlangt naar bevestiging, de ander naar zekerheid, maar denk ook aan veiligheid, brood op de plank en jezelf ontwikkelen.","Prediker stelt de vraag: Wie of wat kan onze verlangens (naar bevestiging, veiligheid, zekerheid enz.) vervullen? Hoe is dat voor jou?",,MRK.12.28-MRK.12.37,"[28] Toen kwam er een wetsleraar bij Jezus. Hij had de discussie met de sadduceeën gehoord. Hij vond dat Jezus hun heel goed geantwoord had. Nu stelde hij een vraag. Hij zei: ‘Wat is de belangrijkste regel in de wet?’
 [29] Jezus antwoordde: ‘Dit is de belangrijkste regel: «Luister goed, Israëlieten! De Heer, onze God, is de enige God. [30] Je moet van hem houden met je hele hart, met je hele ziel, met je hele verstand en met al je kracht.» [31] Daarna komt deze regel: «Van de mensen om je heen moet je evenveel houden als van jezelf.» Dat zijn de twee belangrijkste regels.’
 [32] De wetsleraar zei: ‘Inderdaad, meester, u hebt gelijk. Alleen de Heer is God, er is geen andere god. [33] En wij moeten van hem houden met ons hele hart, met ons hele verstand en met al onze kracht. En van de mensen om ons heen moeten we evenveel houden als van onszelf. Die regels zijn veel belangrijker dan alle offers in de tempel.’
 [34] Jezus vond dat een verstandige reactie. Daarom zei hij: ‘Jij bent dicht bij Gods nieuwe wereld.’
 Daarna durfde niemand meer een vraag aan Jezus te stellen.
 [35-36] Jezus sprak in de tempel tegen de mensen. Hij gaf uitleg over de messias. Hij zei: ‘De wetsleraren zeggen dat de messias een zoon van David is. Maar luister eens wat David zelf gezegd heeft over de messias: «God zei tegen mijn Heer: Kom naast mij zitten, aan de rechterkant. Ik zal je vijanden diep voor jou laten buigen.»
 Dat is wat David gezegd heeft. Het zijn woorden van de heilige Geest. [37] David zelf noemde de messias dus zijn Heer. Hoe kan de messias dan tegelijk Davids zoon zijn?’
 De mensen hielden ervan om naar Jezus te luisteren.","[30] De Heer, onze God, is de enige God. Je moet van hem houden met je hele hart, met je hele ziel, met je hele verstand en met al je kracht. Daarna komt deze regel: Van de mensen om je heen moet je evenveel houden als van jezelf. Dat zijn de twee belangrijkste regels.’","In de drukte van ons dagelijks leven, waarbij we vaak werken tot het uiterste, rijst de vraag: Wat drijft ons werkelijk? Jezus' woorden in Marcus 12:28-37 en de Prediker bieden inzicht: waar vind jij jouw diepste vervulling?"
27-10-2024,/leesplannen/dagvers/27-oktober,Psalm 133:1-3,Liefde en zegen,"Wat maakt een mens werkelijk gelukkig? Een mooi huis, een succesvolle carrière, een aantrekkelijker partner? De dichter van deze psalm heeft het antwoord: ‘Wat is het leven goed en mooi als mensen in liefde met elkaar leven!’ (Psalm 133:1, BGT). Zo eenvoudig is het. Dan geniet je van het leven, zoals je kunt genieten van de geur van lekkere olie of van de ochtenddauw op het land. En het mooiste is dat God daarover zijn zegen geeft.","Luister naar het lied ‘Familie’, Opwekking 767. Hoe ziet het leven in liefde met anderen er voor jou uit?",,PSA.133.1-PSA.133.3,"Psalm 133
 [1] Een lied van David. Voor de reis naar Jeruzalem.
 Wat is het leven goed en mooi
 als mensen in liefde met elkaar leven!
 
 [2] Iedereen geniet,
 zoals je geniet van de geur van olie
 bij een feest in de tempel.
 
 [3] Iedereen geniet,
 zoals je geniet van de dauw
 ’s ochtends op de berg Sion.
 Want daar geeft de Heer geluk en vrede,
 voor altijd.",[1] Wat is het leven goed en mooi als mensen in liefde met elkaar leven!,"Wat maakt een mens werkelijk gelukkig? Is het een mooi huis, een succesvolle carrière, of een aantrekkelijke partner? De psalmist biedt een simpel maar diepgaand antwoord: ‘Wat is het leven goed en mooi als mensen in liefde met elkaar leven!’ (Psalm 133:1). Laten we samen ontdekken hoe ware vreugde en zegen te vinden in harmonie met elkaar."
28-10-2024,/leesplannen/dagvers/28-oktober,Prediker 6:1-12,Realistisch denken,"Elk vers uit dit gedeelte zou je zo als een tegeltje aan de muur kunnen ophangen. In de hoofstukken hiervoor lazen we telkens een aantal mijmeringen van Prediker rondom een bepaald thema. Maar in dit hoofdstuk staan allemaal losse, paradoxale wijsheden bij elkaar. De eerste uitspraak is een bekend gegeven, niet alleen in de wereld van de Bijbel. Je kunt wel lekker ruiken aan de buitenkant, maar als je bekend staat als een oplichter, bedrieger, dief of wat dan ook, dan zit er een ‘luchtje’ aan je dat je niet zo snel kwijt zult raken. Denk dus goed na over wat je in het hier en nu doet, want volgens Prediker is een goede naam (reputatie) beter dan een kostbare geur.",In hoeverre ben jij bezig met de ‘buitenkant’?,,ECC.6.1-ECC.6.12,"[1] Ik heb gezien wat voor treurige dingen er nog meer op aarde gebeuren. Dingen waar veel mensen onder lijden.
 [2] Stel dat iemand alles heeft wat hij wil hebben. God heeft hem rijk gemaakt, hij heeft veel bezit en iedereen heeft respect voor hem. Maar God laat hem niet genieten van al zijn rijkdom. Nee, iemand anders krijgt zijn bezit. Wat is dat dan zinloos, en wat is dat treurig!
 [3] Stel dat zo iemand honderd kinderen zou krijgen. En dat hij heel lang leeft. Wat heeft hij daaraan, als hij niet tevreden is met zijn leven? Wat heeft hij daaraan, als hij niet eens netjes begraven wordt aan het eind van zijn leven? Dan heeft een doodgeboren kind het beter! [4] Zo’n kind is er maar heel even en verdwijnt weer in de duisternis. Niemand kent zijn naam. [5] Zo’n kind heeft de zon nooit gezien en weet niets van het leven. Maar dat kind heeft rust, meer rust dan die rijke man. [6] Want die man kan wel tweeduizend jaar oud worden. Maar als hij niet geniet van zijn leven, dan heeft hij daar niets aan. Uiteindelijk gaat hij toch dood, net als iedereen.
 [7] Mensen werken hard om te kunnen eten. Maar ze zijn niet tevreden en willen steeds meer.
 [8] Wat heb je eraan om wijs te zijn? Wijsheid geeft niet meer voordeel dan dwaasheid. Stel dat je precies weet hoe je met mensen moet omgaan. Als je arm bent, heb je daar niets aan.
 [9] Je kunt beter tevreden zijn met wat je hebt, dan verlangen naar wat je nog niet hebt. Want ook dat is zinloos, je bereikt er niets mee.
 [10] God heeft lang geleden bepaald wat de mens is. Een mens is een mens. Hij moet niet in discussie gaan met God, want die is sterker dan hij. [11] Hoe meer woorden een mens dan gebruikt, hoe zinlozer het wordt. Je hebt er niets aan.
 [12] Niemand weet wat goed is voor een mens. Een mens leeft maar kort. Zijn leven gaat zo snel voorbij als een schaduw. En niemand kan hem vertellen wat er na zijn dood op aarde zal gebeuren.","[9] Je kunt beter tevreden zijn met wat je hebt, dan verlangen naar wat je nog niet hebt. Want ook dat is zinloos, je bereikt er niets mee.","Heb je je ooit afgevraagd waarom rijkdom en bezit niet per se geluk brengen? Prediker 6:1-12 onthult paradoxale wijsheden over tevredenheid, eenvoud, en de vergankelijkheid van het leven. Lees verder om je perspectief te verrijken."
29-10-2024,/leesplannen/dagvers/29-oktober,Prediker 7:1-14,Wees geen perfectionist,"In dit gedeelte staan twee erg negatieve uitspraken over vrouwen. Een vrouw die probeert om jou in haar macht te krijgen, is erger dan de dood. En: je moet zeker niet verwachten dat een vrouw verstandig is. Wat bedoelt Prediker met deze teksten? In het boek Spreuken waarschuwt de schrijver zijn lezers voor slechte vrouwen. Het enige wat een slechte vrouw wil, is: mannen verleiden. Waarschijnlijk zijn vrouwen hier dus gewoon een beeld voor alles wat mensen van God afhoudt. Omdat de teksten vooral voor en door mannen zijn geschreven, is er een voorbeeld gekozen dat mannen zullen herkennen: een man die zich laat verleiden door een aantrekkelijke vrouw.",Welk voorbeeld zou jij gebruiken als je de schrijver was en voor vrouwen zou moeten schrijven?,,ECC.7.1-ECC.7.14,"[1] Je hebt meer aan waardering van andere mensen dan aan rijkdom.
 De dag waarop je sterft, is beter dan de dag waarop je wordt geboren. [2] Je kunt beter naar een begrafenis gaan dan naar een feest. Want uiteindelijk gaat ieder mens dood, denk daar goed aan.
 [3] Je kunt beter verdrietig zijn dan vrolijk. Want verdriet maakt je sterker. [4] Iemand die wijs is, denkt veel na over de dood. Maar iemand die dwaas is, denkt liever aan vrolijke dingen.
 [5] Het is goed om te luisteren naar de kritiek van iemand die wijs is. Dat is beter dan te luisteren naar een dwaas die lachend vertelt hoe goed je bent. [6] Want het lachen van een dwaas betekent niets, je hebt er niets aan.
 [7] Een wijs mens kan domme dingen doen in ruil voor geld. Iemand die zich laat omkopen, kun je niet langer vertrouwen.
 [8] Je kunt beter iets afmaken dan aan iets beginnen.
 Je kunt beter bescheiden zijn dan trots.
 [9] Je moet je niet te snel ergeren. Vooral dwaze mensen ergeren zich snel.
 [10] Je moet je niet afvragen waarom vroeger alles beter was. Dat is niet erg verstandig.
 [11] Iemand die veel bezit, kan maar het beste ook wijs zijn. Daar hebben alle mensen voordeel van. [12] En wijsheid geeft net zo veel bescherming als geld. Maar iemand die wijs is, heeft een beter leven. Dat is het grote voordeel.
 [13] Let eens op alles wat God gemaakt heeft. Recht is recht en krom is krom, niemand kan daar iets aan veranderen. [14] Wees blij op de dagen dat het goed met je gaat. Maar bedenk dat God ook de slechte dagen gemaakt heeft. En niemand weet wat er in de toekomst zal gebeuren.","[12] Wijsheid geeft net zo veel bescherming als geld. Maar iemand die wijs is, heeft een beter leven. Dat is het grote voordeel.","Wees geen perfectionist: Prediker 7 leert ons dat het leven niet draait om rijkdom en vrolijkheid, maar om wijsheid en bescheidenheid. Mis de kans niet om zowel de goede als de slechte dagen te waarderen en omarm menselijke verbindingen boven materiële zaken."
30-10-2024,/leesplannen/dagvers/30-oktober,Prediker 7:15-29,Het leven is eindig,"De dood is volgens Prediker onvermijdelijk. Of je nu koning of slaaf bent, de dood wacht ons allemaal. Prediker zou dan ook met argwaan kijken naar sommige ‘technologische messiassen’ uit onze tijd: mensen die zeggen dat we dicht bij het eeuwige leven zijn. Volgens Prediker loopt dit anders: ‘Geen mens kan bepalen hoe lang hij zal leven. Of wanneer hij zal sterven. Niemand kan vluchten voor de dood.’ Leven alsof je nooit doodgaat is volgens hem dan ook niet aan te bevelen. Vervolgens haalt Prediker  een herkenbare paradox aan: met slechte mensen gaat het soms veel beter dan met goede mensen. Eerlijke mensen kunnen een slecht leven hebben terwijl het slechte mensen voor de wind gaat. Prediker zegt dat het leven daardoor soms heel zinloos lijkt. Waarom zou je je dan inzetten voor ‘alles wat waar is, alles wat edel is, alles wat rechtvaardig is, alles wat zuiver is, alles wat lieflijk is, alles wat eervol is, kortom, voor alles wat deugdzaam is en lof verdient’, zoals Paulus dat in de brief aan de Filippenzen schrijft? Prediker zegt dat het geheim zit in vreugde: dat is de beste metgezel die je je kunt wensen.","Herman Finkers zei eens: ‘Als je losjes met de dood danst, verandert elke dag in kunst.’ Wat vind je van deze uitspraak? Waar haal jij je vreugde vandaan?",,ECC.7.15-ECC.7.29,"[15] Ik heb veel gezien in mijn korte bestaan. Ik zag dat een goed mens al jong kan sterven. En een slecht mens kan een lang leven hebben. [16] Daarom is het beter om niet al te goed te zijn, en ook niet al te wijs. Want dan zou je jezelf schade doen. [17] Maar gedraag je ook niet al te slecht en doe niet al te dom. Want dan zou je te vroeg sterven. [18] Kies het juiste midden. Wie eerbied voor God heeft, vindt de juiste middenweg.
 [19] Eén wijs mens heeft meer invloed dan de tien machtigste mannen van een stad.
 [20] Er is geen mens op aarde die alleen maar goede dingen doet en nooit een fout maakt. [21] Let dus niet op alles wat er om je heen gezegd wordt. Misschien zou je dan horen dat iemand je beledigt. [22] En je weet heel goed dat jij zelf ook vaak mensen beledigt.
 [23] Ik heb geprobeerd om de zin van alles te vinden, en ik was van plan om wijs te worden. Maar dat lukte niet. [24] Het leven is moeilijk te begrijpen. Mensen hebben daar niet genoeg verstand voor.
 [25] Ik begon steeds meer over alles na te denken. Ik wilde alles onderzoeken en wijsheid vinden. Ik zocht naar een antwoord op mijn vragen. Ik wilde begrijpen hoe dom slechte mensen zijn. En hoe onverstandig mensen zijn die alleen maar domme dingen doen.
 [26] En toen ontdekte ik iets dat nog erger is dan de dood. Dat is een vrouw die probeert om je in haar macht te krijgen. Ze wil je vangen en vastbinden. Alleen iemand die doet wat God vraagt, kan van haar loskomen. Maar iemand die slechte dingen doet, blijft in haar macht. [27] Dat antwoord heb ik gevonden nadat ik over alles nagedacht had.
 [28] Ik heb ook nog andere antwoorden gezocht, maar ik heb ze niet gevonden. Er wordt gezegd: ‘Tussen duizend mensen vond ik er maar één die verstandig was, en dat was geen vrouw.’
 [29] Eigenlijk heb ik maar één antwoord gevonden: God heeft de mensen eerlijk en eenvoudig gemaakt. Maar de mensen maken alles te ingewikkeld.",[19] Eén wijs mens heeft meer invloed dan de tien machtigste mannen van een stad.,"Het leven is eindig - een waarheid die Prediker ons treffend voorhoudt. Waarom voelen slechte mensen vaak de wind mee, terwijl goede mensen tegenslagen ervaren? Herman Finkers zei eens: 'Als je losjes met de dood danst, verandert elke dag in kunst.' Waar haal jij je vreugde vandaan?"
31-10-2024,/leesplannen/dagvers/31-oktober,Psalm 119:137-144,Waarde van Gods woord,"De komende dagen lezen we drie psalmen, die passen bij deze tijd van het jaar. Vandaag is het Hervormingsdag, een dag om extra stil te staan bij de waarde van Gods woord. Daar past Psalm 119 perfect bij!
De psalmist heeft zijn kompas ingesteld op wat God van hem wil. Hij wil zijn leven steeds laten leiden door Gods regels. Maar anderen vinden Gods wet niet zo belangrijk. Anderen kijken zelfs op de psalmist neer. Ook al zijn de wetten van God goed en heilig, niet iedereen volgt ze en vindt ze belangrijk. Toch besluit de psalmist zich daardoor niet van de wijs te laten brengen - hij wil op God en zijn woorden gericht blijven, niet op wat anderen zeggen.",De psalmist bidt in vers 144 om hulp om de regels van God te begrijpen. Bid je dit gebed vandaag mee?,,PSA.119.137-PSA.119.144,"[137] Heer, u bent rechtvaardig,
 en uw wetten zijn goed.
 [138] Uw regels zijn eerlijk,
 op uw woorden kan ik vertrouwen.
 
 [139] Ik vind het verschrikkelijk
 dat mijn vijanden uw woorden vergeten.
 [140] Wat u zegt, is helder en duidelijk.
 Ik houd van ieder woord.
 
 [141] Ik zal uw opdracht nooit vergeten,
 ook al vinden anderen mij onbelangrijk,
 ook al vinden ze mij niets waard.
 [142] U bent een eerlijke rechter
 en uw wet is rechtvaardig,
 voor altijd.
 
 [143] Ik ben blij met uw wetten,
 ook al word ik achtervolgd,
 ook al ben ik in gevaar.
 [144] Uw regels zijn altijd goed en eerlijk.
 Help mij om die te begrijpen,
 want dan zal ik leven.","[144] Uw regels zijn altijd goed en eerlijk. Help mij om die te begrijpen, want dan zal ik leven.","Op deze bijzondere dag, Hervormingsdag, staan we stil bij de waarde van Gods woord. Psalm 119:137-144 herinnert ons aan de kracht en rechtvaardigheid van Gods wetten, die ons zelfs in moeilijke tijden een kompas bieden. Laten we samen bidden om inzicht en begrip, zodat we in Zijn woord kunnen leven."